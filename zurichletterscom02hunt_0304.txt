16 armanus coxas [EPIST.

ridebantur. Interim nos, pusillus grex, qui apud vos in Germania hoc
quinszennio Dei beneficio latuimus, in suggestiS, maxime coram Regina
nostra Elisabetha, contra intonamus, Pontificem Romanum vere Anti-
christum, et traditiones pro maxima sui parte meras esse blasphemias.
Tandem paullatim resipiscere coeperunt ex nobilibus multi, ex plebe innu-
meri, cx clero prorsus nulli. Immotus enim stat clerus totus, tanquam
dura siler, aut stet Mmpeszssa cautes, ut poeta canit. Denique huc res est
perducta, ut octo ex ipsorum antesignanis, seu episcopi, seu ex doctis
selectissimi, cum octo nostrum, abjectorum scilieet atque profugorum,
de quibusdam religionis capitibus dissererent. Et ut vitaretur verborum
pugna, scriptis agi constitutum est. Statuta est dies. Adsumus omnes.
Adsunt Reginae consiliarii. Adest tota fere nobilitas. Decretum est ut
ipsi primum de controversiis sententiam suam proponant. Unus quispiam,
illorum nomine, tanquam Goliath contra Davidem, sua venditat, pro-
pugnat, et argumentis irrefragabilibus (ut videbatur) confirmat, sibique
plaudit, tanquam jam victor evadens. Respondit nostrum unus veritate
fretus, non ampullis verborum, in timore Domini, non in doetrinae ven-
ditatione. Finita responsione incredibilis mox audientium applausus ex-
citatus est, non sine magna adversariorum perturbatione atque confusione.
Venit alter dies simili tractationi destinatus. Rogantur adversarii nostri a
consultationis praeside, ut co ordine progrederentur, quo decretum antea
fuerat; nimirum ut ipsi primum inciperent in altera controversia suam
sententiam dicere, nosque sequeremur. Illi vero contra contendunt, territi
seilicet primi diei successu parum prospero, clamitantque iniquum esse, ut
ipsi primum dicere incipiant, cum ipsi jam tot annis perstiterint in posses—
sione catlioliczc ecclesiam si quid habeamus contra ipsos, proferamus¹ nos,
ut ipsi pro sua auctoritate nos refutent, atque compescant tanquam filios
degeneres, ut qui ab ecclcsiae unitate jamdiu exciderimus. Gratia
Christo Domino nostro! Dum illi mandato obsistunt, merito coercentur,
et sua causa cadunt. ltaque stabilitur apud nos per omnia regni loca
sincera Christi religio, eadem prorsus ratione, qua sub Edvardo olim
nostro beatissimae memorize promulgata erat.

Ilaec pauca, scd certa, visum est ad te scribere, quem scio nostra.
solide gaudere gaudia, ut nobiseum gratias Domino Deo nostro agas, qui
nos in ista humiliatione et cruce vere paterna sua commiseratione respexit
atque (onsolatus est. Det ipse ut tanta et incredibilia ejus beneficia e
mentibus nostris imnquam elabantur! Gratam rem fecerit tua humanitas,
si ista D. jacobo Cornicio medico et Vespasiano Fittich, amicis meis
summis, communicare dignetur. ι111111 jam aggredimur septa papistica
disrumpere atque dissipare, et vineam Domini felicibus auspiciis restaurare.
ι111111 sumus in opere. At messis multa, operarii pauci. Rogemus Domi-
num ut mittat operarios in messem. Haec paucula habui tibi pro officio

¹ MS. perferamus.

