3 0 JOHANNES JUELLUS [misr.

EPISTOLA XXIII.

 

JOHANNES JUELLUS AD PETRUM MARTYREM.

S. PL. Biduo postquam ex longo et perdifficili itinere rediissem, et
lassus de via atque anhelans, nescio quid ad te scripsissem, redditae mihi
sunt a te literze terme eodem tempore: quarum suavissima lectione ita
sum exhilaratus, ut omnem illam superiorum dierum molestiam prorsus
abjecerim ex animo. Etsi enim quoties de te cogito, quod certo assidue
ct in singulas horas facio, et nisi facerem, ingratus essem, ipsa cogi-
tatione et memoria tui nominis perfundor gaudio3 tamen cum literas
tuas ad me scriptas lego, videor mihi esse Tiguri, et te videre coram,
ct tecum amaenissime colloqui: quod equidem, mihi crede, pluris aestimo,
quam omnes opes episcoporum.

Dc religione quod scribis, et veste scenica, O utinam id impetrari
potuisset! Nos quidem tam bonae causae non defuimus. Sed illi quibus
ista tantopere placuerunt, credo, sequuti sunt inscitiam presbyterorum:
quos quoniam nihil aliud videbant esse, quam stipites, sine ingenio, sine
doctrina, sine moribus, veste saltem comica volebant populo commen-
dari. Nam ut alantur bonae literae, et surrogetur seges aliqua doctorum
hominum, nulla, O Deus bone, nulla hoc tempore cura suscipitur.
Itaque quoniam vera via non possunt, istis ludicris ineptiis tenere volunt
oculos multitudinis. Sunt quidem istae, ut tu optime scribis, reliquiae
Amorrhaeorum. Quis enim id neget? Atque utinam aliquando ab imis
radicibus auferri et extirpari possint! nostrae quidem nec vires ad eam
rem nec voces deerunt.

Quod scribis esse quosdam qui nullam adhue significationem dederint
suae erga te voluntatis, subolfacio equidem quos dicas. Sed, mihi crede,
non sunt eo numero aut loco, quo tu fortasse putas, quoque omnis
[srael illos sperabat fore: nam si essent—Non scripserunt hactenus
ad te, non quod noluerint aut tui obliti fuerint, sed quod puduerit
scribere. Nunc uterque gravissime laborat e quartana, sed α’ρχιμάνγειρος,
quoniam est natura tristiori, multo gravius.

Ingemuisti pro tua erga communem causam pietate, cum audires
nihil prospectum esse cuiquam nostrum. Nunc ergo rursus ingeme:
nam ne adhuc quidem quicquam. Tantum circumferimus inanes titulos
cpiscoporum, et a Scoto et Thoma defecimus ad Oecamistas et Nomi-
naleS. Sed, ut scis, magna sunt momenta regnorum. Regina ipsa et
caus-ut favet, ct nobis cupit. Quamobrem, etsi satis dura sunt ista
initia, tamen non abjicimus animos, nec desinimus sperare laetiora.
Facile intereunt, qumr facile maturitatem assequuntur.

De libro tuo memini me, antequam discederem Londino, ad te
scripsisse pluribus. Sed illae literae fortasse, ut fit, periere in itinere.

