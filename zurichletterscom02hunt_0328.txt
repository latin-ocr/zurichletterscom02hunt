34⁴ JOIIANNES JUELLUS AD PETRL‘M MARTYREM. [EPIST.

nus videlicet, qui inserviret mulierculae, ante conflictum deseritur a suis
omnibus. Duo tantum pueruli remanserunt, credo, ne solus atque incomi-
tatus rediret ad dominam. Scoti habent in castris concionatores Knoxum
vt Goodinannum ; et sese vocant coetum Christi. Postea mittunt ad re·
ginain, ut discedat Letha, nisi vi et malo extrudi malit. Et ab hoc
tempore agi coeptum est de foedere Anglico. Regina, virili mulier animo,
quamvis in singulos dies relinqueretur a suis, tamen nihil perterrefieri,
tenere praesidium, excursiones in hostem facere, omnia moliri, et suis
oculis lustrare omnia. Scoti viribus valent et multitudine ; et nisi imperiti
essent obsidionis et artis bellicae, jamdudum aliquid effecissent. Velitatum
cst leniter utrinque ad sextum Novembris. Postea Scoti sese receperunt
in hiberna. Statim a reginalibus rumusculi dissipati sunt, Scotos fractis
animis diffugisse. Verum illi adhuc et principes una retinent, et conferunt
consilia, et augent numerum, et colligunt pecuniam, et, si quid opus erit,

militem habent in procinctu.
Haec volui breviter: plura posthac dabo, ubi plura rescier03 multa

onim exspectantur. Nos instruimus militem, et in hostem serio cogitamus.
Vale, mi pater. Saluta uxorem tuam, D. Bullingerum, D. Bemardinum,
D. Hermannum, J ulium et J uliam. Londini primo Decembris, quo die
nos primum audivimus Mariam esse mortuam, 1559.

Tuus,
JOHANNES JUELLUS.
INSCRIPTIO.
Doctiss. atque ornatiss. viro Domino Petro
Martyrz' profitenti sacras scripturas in
ecelesia T igurina, domino suo colen-

dissimo.
Tiguri.

EPISTOLA XXVI.

 

JOHANNES PARKHURSTUS AD JOSIAM SIMLERUM.

VERms consequi non possum, J osia humanissime, quanta perfusus sum
laetitia, cum ex tuis literis cognorim, te prospera uti valetudine: quod et
antea mihi significavit noster Gualterus: cum tamen ego, non ad amus-
sim illius pensitans literas, fatis concessisse existimarim. Tanta erat mea
stupiditas, vel tantus potius amor, ut ex levi occasiuncula id suspicatus
sim, quod minime erat verum, at certe quod animum meum vehementi
dolore perculerit. Res est solliciti plena timoris amor.

