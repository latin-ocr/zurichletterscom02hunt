3 6 THOMAs sampson [xzmsr.

videntur mala. Vos ergo, sanctissimi patres, teque imprimis, D. Petre,
pater et praeceptor carissime, per Jesum Christum obtestor, ut strenue
Dominum deprecari velitis. Hoc, hoc, inquam, contendite, ne veritas
evangelii vel obfuscetur vel evertatur apud Anglos. Gratias tibi ago,
suavissime pater, quod tam sis diligens in scribendo. Satisfecisti tu,
satisfecit ct D. Bullingerus mihi in questionibus: utrisque immortalis
Deus noster rependat. Consecratio episcoporum aliquorum jam habita
est. D. Parkerus Cantuariensis, D. Cox mensis, D. Grindal Londi—
nicnsis, D. Sandus Vigorniensis‚ noti¹ tibi nomine. Unus alius Wallus
etiam est episcopus, sed tibi ignotus. chuentur brevi D. Pilkintonus
Vintoniensis, D. Benthamus coventrensis, et tuus Juellus Sarisburien-
sis. Brevi, inquam, ut audio, sunt isti consecrandi, (ut nostro utar voca-
bulo.) Ego in limine haere03 neque enim vel egressus vel ingressus
datur. O quam vellem egredi! Deus ipse novit quam hoc aveam. Epis-
copi fiant alii; ego vellem aut concionatoris solius, aut nullius eccle—
siastici, munus subire. Domini fiat voluntas. O mi pater! quid ego
sperem, cum exulet ex aula Christi ministerium, admittatur autem cru-
cifixi imago cum accensis luminaribus? Altaria quidem sunt diremta et
imagines per totum regnum: in sola aula crucifixi imago cum can-
delis retinetur: et miser popellus id non solum libenter audit, sed etiam
sponte imitabitur. Quid ego sperem, ubi tres ex novitiis nostris epis-
copis, unus veluti sacer minister, secundus loco diaconi, tertius subdia-
coni loco, mensae domini astabunt, coram imagine crucifixi, vel certe non
procul sito idolo, cum candelis, ornati aureis vestibus papisticis, sicque
sacram Domini coenam porrigent sine ulla concione? Quae spes boni,
cum a mutis istis idololatriae reliquiis religionem nostri petere volunt, et
non a viva Dei voce sonante? Quid sperem ego, cum concionaturis
injungi debet ne vitia aspere tangantur, cum concionatores si quid dicant
quod displiceat, non ferendi putantur? Sed quo me rapit aestus iste ani-
mi? Silendum est. Vix capita nostrae imminentis miseriae tetigi. Deus
aeterne, nostri miserere per Christum Deum et Salvatorem nostrum.
Unicam hanc a vobis quaestionem proponam solvendam: mi pater, te
volo uti mediatore apud D. Bullingerum et D. Bernardinum. Haec est,
num imago crucifixi cum candelis accensis in mensa Domini posita, num,
inquam, sit inter adiaphora ponenda? Si non sit, sed pro re illicita et
nefaria ducenda, tum hoc quaero: si princeps ita injungat omnibus epis-
copis et pastoribus, ut vel admittant in suas ecclesias imaginem cum can-
deliS, vel ministerio Christi cedant, quid hic faciendum sit? An non potius
deserendum ministerium verbi et sacramentorum² sit, quam ut hae³ reliquiae
Amorrhcorum admittantur? Certe videntur nonnulli ex nostris aliquo
modo huc inclinare, ut haec pro adiaphoris accipi vellent. Ego omni-
no puto potius abdicandum ministerium, si modo id injungatur. Jam

[¹ MS. notos. ”-“ MS. sanctorum. ³ MS. luen]

