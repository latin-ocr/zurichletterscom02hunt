xxvu.] AD PETRUM MARTYREM. 37

te rogo, mi pater, tuas hic partes hac unica vice age, hoc est, ut quam
diligentissime et citissime me certiorem facias, quid vestra pietas hic
censet, quaeque sit onmium vestrum sententia; tui, inquam, D. Bullin—
gcri et D. Bernardini. Hujus auctoritas, ut audio, maxima est apud
Reginam. Quod si vellet aliquando scribere hortatum illam ut strenue
agat in Christi negoti0; testor ex animo quod certo sciam, fidenter
dico, quod vere filia Dei sit: opus tamen habet hujusmodi consili-
ariis, qualis ille est. Nam quod Augustinus Bonifacio dixit, id fere in
omnibus principibus verum cst, nempe quod plures habeant qui corpori,
paucos qui animae consulant. Quod autem ab illo contendo, vellem et
a vobis petere, si auderem. Ego tamen hac in re vestrae me subjicio
prudentiae. Callet, ut nosti, linguam Italicam; Latine et Graece etiam
bene docta est. In his linguis si quid scribatur a vobis vel a D. Bernar-
«lino, omnino puto rem gratissimam vos facturos regiae majestati, et
operam navaturos ccclesiae Anglicanae utilissimam. Deus vos Spiritu
suo sancto ducat in perpetuum!

Bene vale, et rescribe unica hac vice quam poteris festinanter. Saluta
meo nomine officiosissime D. Bullingerum, tuamque uxorem: saluta
,J ulium. Quae jam scripsi, tantum apud D. Bullingerum et D. Bernardi-
num promas: nollem enim ego rumores spargi meo nomine. Imo nec
hoc vobis scriberem, nisi sperarem aliquid inde 'boni eventurum. Forsan
x‘cl scribetis (ut dixi), vel saltem bonum dabitis mihi consilium in
proposita quaestione. Agite vos pro vestra pia prudentia. Iterum vale.
Raptim, 6 Januarii.

Tuus ex animo,

THO. SAMPSON.

1NSCR1PT10.
clariss. Theologo D. D. Petro
sssartyrz', sacrarum literarum
professori fidelissimo.
Te'guri.

Ρ. S. Si quid scribatur regiae majestati vel a te vel a D. Ber-
nardino, vel a D. Bullingcro, non quasi vos ab aliquo incitati fueritis
scribendum, ut vos melius nostis. Salutat te cx animo noster Cham-
herus. Mea uxor quartana vexatur. Giana benc valet. I’uto etiam
klctonum cum sua bene valere. Ruri ago inter rusticos Christum pro
meo modulo tractans. Tu pro me Deum roga. Literas tuas Springamus

vel Abelus ad me perferri curabit.

