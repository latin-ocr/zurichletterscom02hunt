42 ems-mus WIGORNENSIS [ωηεν.

EPISTOLA XXXI.

EDWINUS WIGORNENSIS AD PETRUM MARTYREM.

SALUTEM in Christo. Quod nullas jam diu, vir reverende, literas
ad te dederim, non officii quidem erga te mei oblitus, aut quid tua
de me mereatur humanitas leviter perpendens, id feci3 sed negotiorum
multitudine obrutus, scribendi munus pro tempore invitus intermisi, quod,
cum tabellarii jam sese offert opportunitas, diutius differendum non
censeo. Sub Augusti initium cum literas ad te dedissem, in partes
Angliae boreales ad abusus ecclesiae tollendos, et ritus pietati et verae
religioni consonantes eidem restituendos, tanquam inspector et visitator,
ut vocant, cum principis mandato dimissus, et illic ad Novembris usque
initium assidue in obeundo quod mihi creditum erat munere, non sine
maximis cum corporis tum animi laboribus versatus, Londinum tan-
dem redii; ubi novae rursus curae advenientem exceperunt, majorque ne-
gotiorum moles humeros premebat: opera enim mea in episcopatu Wigor-
niensi administrando a principe requirebatur, tandemque reluctanti epis—
copi munus imponitur. Volui quidem, ut antea Carleolensem, ad quem
nominatus eram, hunc etiam episcopatum omnino recusare: at id non
licuit, nisi et principis indignationem mihi procurare et Christi eccle-
siam quodammodo deserere voluissem. Sub haec literas tuas omni hu—
manitate plenissimas Burcherus mihi tradidit; quibus per eundem, quum
hinc discederet, respondere distuli, partim quod res Anglicae tum tem-
poris non ita mutatae, sed in eodem quasi gradu consistentes, exiguam
scribendi materiam suppeditabant3 partim vero, quod novum illud onus
(sic enim verius quam honos dici potest) novis curis et negotiis me
mirum in modum distrahebat. En diuturni silentii mei causam habes,
vir plurimum observande.

Eucharistiae doctrina, hactenus Dei beneficio non impugnata, nobis
salva et incolumis manet, mansuramque speramus; pro viribus enim et
ipsc et alii fratres coepiscopi illam, quoad vixerimUS, Deo juvante tue-
bimur. De imaginibus jam pridem nonnihil erat controversiae. Regia
majestas non alienum esse a verbo Dei, imo in commodum ecclesiae
fore putabat, si imago Christi crucifixi una cum Maria et Johanne, ut
solet, in celebriori ecelesiae loco poneretur, ubi ab omni populo facillime
conspiceretur. Quidam ex nobis longe aliter judicabant, praesertim cum
omnes omnis generis imagines in proxima nostra visitatione, idque
publica auctoritate, non solum sublatae, verum etiam combustae erant3
cumque huie idolo prae ceteris ab ignara et superstitiosa plebe adoratio
solet adhiberi. Ego quia vehementior eram in ista re, nec ullo modo

