xxxa] An PETRUM MARTYREM. 43

consentire poteram, ut lapsus occasio ecclesiae Christi daretur, non
multum aberat quin et ab officio amoverer, et principis indignationem
incurrerem: at Deus, in cujus manu corda sunt regum, pro tempestate
tranquillitatem dedit, et eeclesiam Anglicanam ab hujusmodi offendi-
culis liberavit. Tantum manent in ecclesia nostra vestimenta illa papis-
tica, (copas intcllige,) quas diu non duraturas speramus

Quantum ex eo quod te tuaque presentia jam destituitur Anglia,
detrimenti capiat hic ccclesia et religionis negotium, diligenter et
saepissime apud eos, quibus reipublicae cura imminet, commemorare solco:
nescio tamen quomodo, animis eorum in alias res gravissimas intentis,
nihil hactenus de te accersendo statutum video. Semel, sat scio, Reginae
in animo fuit, ut te vocaret; quid vero impedivit, puto tc facile ex te
colligere posse: causa Christi multos semper habet adversarios, et qui
optimi sunt, pessime semper audiunt: sacramentum illud unitatis magnas
facit hodie divisiones. Novum tibi conjugium gratulor, atque precor ut
felix faustumque sit; quemadmodum et mihi ipsi opto, qui eandem
conjugii legem nuper subii. Mirus hic belli apparatus est, partim ad pro-
pulsandam Gallorum vim, si forte, dum Scotiam sibi subjugare conentur,
nostros fines invaserint3 partim ad auxilium Scotis contra Gallos feren-
dum, sicubi pacis foedus nobiscum initum violaverint Galli. Det Deus
ut omnia in nominis sui gloriam et evangelii propagationem cedant!

Haec priusquam Wigorniam me recipiam, quo brevi profecturum
me spero, literis tibi significanda duxi: fusius vero scripsissem, nisi
quod sciam fratrem nostrum Juellum, episcopum Sarisberiensem, saepe et
diligenter de rebus nostris omnibus te certiorem facturum. Si qua in re
tibi gratificari queam, crede mihi, mi honorande Petre, me semper uteris,
quoad vixero, imo etiam post vitam, si fieri potest, pro arbitratu tuo.

Saluta, quaeso, plurimum meo nomine clarissimum virum D. Bullin-
gerum: debeo illi literas, imo omnia illi debeo, et tantum solvam quan-
tum possim, si quando offerat sese occasio. Saluta uxorem tuam, Ju-
lium cum Julia, D. Hermannum, Paulum et Martyrillum meum, quibus
omnibus omnia felicia precor. Vale, humanissime, doctissime, ac colen-
‹lissime D. Petre. Londini festinanter, Aprilis primo, 1560.

Tuus ex animo,

EDWINUS WIGORN.

iNscruP'rlo.

Clarissimo ac doctissimo viro
D. Doctori Petro Martyrzg
domino suo plurimum colendo.

Tiguri.

