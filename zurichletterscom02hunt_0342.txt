46 JOHANNES JUELLUS [Eprsr.

cst curaturum, ut quamprimum et quam optima fide redderentur Tiguri.
Itaque D. Bernardinum toto hoc tempore neo pecuniam suam recepisse,
nec vel a me vel ab Acontio quicquam audisse, miror. Redditum est
mihi testamentum Frenshami nostri. Ducenti illi coronati sunt adhuc
Antverpizc, apud Arnoldum Birkmannum, non minus in tuto, quam si
essent apud me. Pamphilus est in Scotia: ibi operam diligenter navat
Critoni suo. In ejus reditum res manebit integra.

Nonis Maii summa turris ecclesiae meze Sarisberiensis ita non tacta,
sed concussa est de coelo, ut a fastigio ad quadraginta cubitos rima per—
petua duceretur: tu vide, num quidnam in ea re sit divini ominis. Ego
forte nondum eo veneram: quod si venissem, ut sunt hominum mentes
superstitiosae et fatuae, omnis illa clades conjecta fuisset in adventum
meum. Crastino tamen die proficiscor, et manum ad aratrum admoveo:
Deus bene fortunet causam suam!

Petrus Alexander cum venisset ad nos calendis Maii, post aliquot
dies restitutus est in praebendam suam in integrum. Agit nunc Londini
apud D. Hetonum tuum, et concionatur in ecclesia Gallorum. Crito est
in summa gratia. Si quos antea habebat adversarios, eos nunc tandem
prudentia et pietate conciliavit sibi, et fecit suos. Id mihi inde usque
literis significavit noster Pamphilus. Verum de illis rebus omnibus scribo
plenius ad D. Bullingerum.

Falkonerus noster obiit diem suum. Parkhurstus factus est episcopus
Norvicensis. Bonerus, Fecnamus monachus, Patus, Storaeus jurisperitus,
Vatsonus, quod animis obstinatis abstineant a sacro coetu, et in omnibus
angulis religionem istam, quam nos hodie profitemur, insectentur et
lacerent, conjecti sunt 111 carcerem. Regina enim, femina prudentissima
atque optima, virili prorsus animo et fortiter pollicita est, se non pas-
suram, utquisquam suorum possit impune ab hae religione dissidere.

Nos ubique scribimus militem, et omnia comparamus ad bellum.
Gallus si advenerit, non opprimet, spero, imparatos. Quanquam, ut 110110
sunt tempora, 1110 hostis non ita multum habet otii a re sua, ut possit
curare aliena. Deus aliquando componat istas turbas, ut consectis re—
bus, possimus te revocare in Angliam! Crede enim mihi, nemo est
mortalium, de quo nostri homines aut saepius, aut amicius, aut reve-
rentius loqui soleant. D. Caecilius, quocum heri pransus sum 111 aula,
D. Knollus, D. Wrothus orarunt, ut te plurimum suo nomine salutarem.
Et, quod tu fortasse vix puteS, D. VViliehnus Petrus cum audiret mentio-
nem de te fieri, omnino oravit, ut suo etiam nomine idem facerem.

Salvere jubebis a me optimam illam mulierem, uxorem tuam, D. Bul-
lingerum, D. Gualterum, D. Lavaterum‚ D. Gesnerum, D. Hallerum,
D. Simlerum, D. Volphium, D. Frisium, D. Hermannum, D. Paulum,
Julium meum, J uliam, et Martyrillum3 quibus ego omnibus, totique ec-
clesiae ct reipublicae Tigurinae, omnia precor, omnia cupio. Vale, mi

