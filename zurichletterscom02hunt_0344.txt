48 sonANNEs JUELLUS [EPIST.

itaque nunc nec inter aves nec inter quadrupedes numeratur. Bonus
quidem vir, uti nosti, utque ego sat scio, observans atque amans tui.
Et fortasse, ubi copias nostras videbit esse auctas, ultro accedet, et
ponet istam simulationem, et aperte se geret. Nam in lustrando exerc-itu
oportet aliquem esse ultimum.

Episcopi aliquot Mariani sunt in turri : Londinensis in veteri hospitio
suo, ubi antea fuerat sub Edvardo rege. Quo cum abductus esset,
et in medium jam carcerem pervenisset, et, ut est homo perurbanus,
et non tantum animo, sed etiam facie, ut scis, liberali, vinctos, quos
ibi reperit, officiose salutasset, et amicos ac socios appellasset, reclamavit
statim quidam e numero: “ Et egone,’' inquit, “ bestia, videor tibi socius
esse tuus? Abi, quo dignus eS, ad inferos; ibi invenies socios. Ego
unum tantum hominem, eumque inductus aliqua causa, occidi : tu magnum
numerum bonorum virorum, martyres Christi, testes atque assertores
veritatis, sine eausa occidisti: et me quidem faeti poenitet3 tu vero ita
obduruisti, ut nesciam an possis duci poenitudine.” Hoc scribo, ut scias,
quo ille loco sit, quem etiam scelerati homines et malefici repudient el
fugiant, nec ferant socium.

Constans rumor est, isque jam sermone multorum et lite-ris con-
firmatus, militem nostrum post longam oppugnationem tandem deditione
cepisse Letam, et Gallos praesidiarios cum singulis vestimentis emisisse
De conditionibus multa sparguntur: sed adhuc nihil certi. Summa est
1111110 necessitudo inter Anglos et Scotos, non solum humana societate,
sed etiam coelesti foedere sancita. Quod si illud etiam accedat, quod
speramuS, quodque cupimus, de Critone et Glycerio reete erit. Atque
utinam ne illi id impediant, qui nec nobis nec illis bene volunt. Verum
ista adhuc inchoata tantum sunt, et cruda quodammodo; post audiemus
onmia clariora. Pamphilus nondum rediit, datus est Critoni comes a
Glycerio. Ille, ut potest, scribit interdum ad me, et sperat fore ut
volumus. Quicquid est, Crito non erit in mora. Succus exspectatur eum
numerosa classe, princeps potens, et dives argenti, et in faciendo sumptu
perliberalis. Sed habitat longe gentium3 et per hyemem maria omnia
coguntur frigore, ut neve accedere ad nos possit, neve ad se redire.

Gallicis istis tumultibus Deus aliquando imponat finem optabilem,
et Guisanos furores et consceleratam nequitiam reprimat. Dei beneficio
apud nos onmia tranquilla sunt, non tantum de religione, sed etiam de
republica. Messis eopiosa est; messores tantum desunt. Tamen, quia
Gallus dicitur armare classem, et neseio quas irruptiones minitari, no
quid nobis periculi, ut fit, creetur ex improviso, delectus facimus passim,
ot militem, si quid opus erit, habemus in procinctu, Ego tamen, ut nunc
sunt tempora, vix puto illi tantum esse otii a re sua, ut nostra curare
possit. Habes nostra. De ι111110 11160 tuoque desino polliceri. Tantum
veniat: novit viam: nihil illi a me deerit. Imo quid ego illum jubeo

