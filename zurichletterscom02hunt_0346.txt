50 THOMAs LEVERUS [misr.

ceteris in ccclesia ritibus eadem, quae fuit sub Edouardo sexto, nunc
auctoritate Reginae et parliamenti, (sic enim summum vocatur conci--
lium,) apud nos restituitur. Verum enimvero in injunctionibus a Regina
editis post parliamentum praescribuntur ministris ecclesiasticis ornatus
aliqui, quales sacrificuli olim habuerunt ct adhuc habent. Plurimi mi-
nistri, qui onmes tales deposuissent antea, nunc tamen obedientiae, ut
aiunt, causa iterum similes resumunt et induunt. Pauci sane sumuS,
qui tales vestes perinde abhorremus atque miles ille Christianus coro-
nam, de qua scripsit Tertullianus. Non enim ignoramus, quam inde¹
occasionem papistae captant ad offensionem infirmorum. Nam in ca-
thedralibus ecclesiis praebendarii, et in ceteris ecclesiis rurales sacrificuli,
externas vestes ct internos animos ex papismo retinentes, ita fascinant
aures et oculos multorum, ut non possunt non credere papisticam
quoque doctrinam adhuc retentam esse, aut saltem brevi restituendam
fore. Multae paroeciae apud nos nullum habent ecclesiasticum minis—
trum, et aliquot dioeceses destituuntur episcopis. Atque ex illis valde
paucis, qui per magnam hanc regionem sacramenta administrant, ne
centesimus quisquam verbum Dei praedicare potest et vult; sed tantum
legere, quod in libris praescribitur, omnes coguntur. Sic sanc apud nos
jam messis Domini copiosissima, et operarii paucissimi sunt. Qui fuere
quondam episcopi, et ceteri archipapistae apud nos, praeponentes pri-
matum papze auctoritati Reginae, privantur omnibus honoribus et sti-
pendiis in Anglia. Quidam etiam ex illis nuper custodiis et carceribus
committuntur; et quo tandem evasuri sint, adhuc ignoratur.

In Scotia non publico consensu ab omnibus, sed tamen magno cum zelo
et sinceritate a quam plurimis, evangelium recipitur. Et Scoti jam diu
Gallos omnes e Scotia expellere tentant3 unde apud nos videre est magnos
bellorum apparatus, et plurimi milites in subsidium Scotorum adversus
Gallos mittuntur. Est portus in Scotia, qui nostro idiomate vocatur
Leitlz: illum fossis, aggeribus, tormentis et armis munitum Galli tenent,
Angli oppugnant. Multi certe utrinque interficiuntur, et captivi vivi,
ut aiunt, nulli servantur. Audivi, quod verum esse suspicor, nunc die-
rum talia esse mundanae pacis foedera, ut penitus dissolvantur, si vel
unus ab alterutra parte captivus detineatur vivus; possint tamen eadem
firmissima perseverare, si interficiantur vel utrinque plurimi. Atque id
inde conjicio, quod adhuc inter Gallos et Anglos nullum bellum sit
publice indictum, sed potius talis pax, ut mercatores libere negotiantur
Angli in Gallia et Galli in Anglia, cum interim milites utriusque mi-
scrc ct hostiliter confligendo pereunt in Scotia.

De mc ipso, si placeat audire, intelligas velim, quod statim post
reditum meum in Angliam lustravi magnam ejus partem evangelii an-
nunciandi causa. Estque civitas in medio Angliae sita, quae vocatur
Coventria. In ea semper, ex quo semel emersit evangelium, suere plu-

