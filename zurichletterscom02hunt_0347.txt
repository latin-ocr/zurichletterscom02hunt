XXXV] AD HENRICUM BULLINGERUM. 51

rimi zelosi evangelicae veritatis; adeo ut in ultima ista persecutione sub
Maria comburebantur aliqui, exulabant una nobiscum alii, reliqui in
magnis miseriis et difficultatibus diu jactati, tandem restituta sincera
religione, alios praedicatores et me potissimum solicitarunt‚ apud illos
Coventriae evangelium annunciare. Ego posteaquam per aliquot ebdo-
madas expertus essem, hic copiosissimam multitudinem frequentare solere
publicas conciones evangelicas, consensi illis, qui me rogabant, ut ux-
orem et familiam meam apud eos in Coventria locarem; et sic nunc
fere per integrum annum ego libere. sermones habui, et illi liberaliter me
et meos in hac civitate aluerunt. Nam non astringimur neque ego illis,
neque illi cives mihi, ulla vel lege vel pactione, sed tantum libera be-
nevolentia et caritate. Uxor mea nuper mihi peperit filiam, quae vivit
et valet cum tribus aliis liberis parvis, quos ex priori marito defuncto
ad me attulerat. Nos igitur te cum tuis salutamus, et omnia fausta
atque felicia in Christo vobis precamur. Nam cum ex literis tuis in-
telligerem, uxorem tuam, liberos tuos et generos cum eorum liberis.
bene valere, perinde mihi gratum fuit, ac si essem natura, quemadmo-
dum ex animo sum, unus ipse ex tuis illis, quos oro Deum in Christo
tibi benedicere et beare perpetuo.

Libros contra anabaptistarum sectas te scripsisse libenter audio: et
capitis tui dolores ingravescente jam aetate majores et frequentiores esse·
non miror, sed doleo annos et labores tuos cogitans, Deumque oro ut ter
diu alvum et sanum nobis et ecclesiae suae servare velit.

Qui pariter viximus unis in aedibus Tiguri Angli multi jam, necessi-
tate ita urgente, longe ab invicem per Angliam distrahimur. Sed fieri non
potest, quin omnes perseveremus memores praeclarae hospitalitatis [et]
beneficentiae, quam Tigurum vestro patrocinio nobis praestitit, valde com-
mode, pie et amanter. Itaque solus et seorsim a ceteris scribens te tamen
rogo, simul omnium nostrorum nominibus gratias agere magistratibus
reipublicae et ministris ecclesiae, atque reliquis bonis viris Tiguri‚ pro
tam opportuno, grato et necessario hospitio nobis exulibus ibi Christi
causa exhibit03 et matronae illi Elizabethae, quie nobis inservivit, dicas
quaeso a nobis omnibus salutem in Domino.

Obsecro etiarn, ut meo nomine salutare digneris pientissimos simul
ct doctissimos dominos, Petrum Martyrem, Bernardum Ochinum, R.
Gualterum, Theodorum Bibliandrum, generos tuos mihi carissimos,
Lavaterum, Zuinglium, et Simlerum, praeterea J ohannem ab Ulmis, qui
vixit olim in Anglia, et Johannem Burcherum Anglum, cum reliquis
piis apud vos mihi notis in Domino. Gratum quoque esset, si ali-
quando in literis tuis ad Bernates vel Arovienses mentionem nostri
cum gratiarum actione feceris. Ego pro mea tenuitate ad utriusque
ccclesiae ministros et archigrammateos scripsi, ct rescribam Deo volente
brevi. Faxit Deus ut simus semper memores et ad omnem occasionem

÷÷4-2

