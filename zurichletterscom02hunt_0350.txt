54 JOHANNES JUELLUs [EPIST-

EPISTOLA XXXVIII.

 

JOHANNES JUELLUs AD PETRUM MARTYREM.

S. PL. in Christo. Quid ego ad te hoc tempore scribam, mi pater,
nescio. Nam et rerum novarum parum est, et temporis ad scribendum
multo minus; nunc enim accingor ad agendos conventus et obeundam
provinciam: ille labor erit bimestris. Eram scripturuS, nescio quid, ad
te ante mensem3 et jam non nihil etiam scripseram. Sed cum rumor hio
‹le te parum secundus, nostris omnibus molestus, mihi autem imprimis
audiendum peracerbus, passim spargeretur; isque non tantum populari
fama, sed etiam de literis D. Grindalli et archiepiscopi cantuariensis
confirmaretur3 prae moerore, mihi crede, atque animi aegritudine coactus
sum desistere, atque abrumpere inchoata. Nunc autem, postquam fratres
nostri Genevenses, qui ad nos nuper admodum redierunt, nuntiant apud
vos onmia ista esse ut volumus, non possum mihi imperare quin scribam
aliquid ad te, etsi hercle nihil sit hoc tempore quod scribam.

Ecclesia nostra nunc Dei beneficio tranquilla est. Nec mirum. Nunc
enim illi venti, qui antea fluctus concitabant, ne quid turbare possint,
egregie ab AEolo conclusi sunt. concionatores tantum nobis desunt: illo-
rum est enim magna et miserabilis inopia; et scholae desertae prorsus sunt,
ut, nisi Deus nos respiciat, nulla in posterum supplementa sperari possint.
Concionatores tamen illi qui sunt, qui pauci sunt, praesertim qui aliquid
possunt, a populo secundis auribus atque animis audiuntur. Invenimus
primis temporibus Elizabethae magnam et inauspicatam segetem Aria-
norum, anabaptistarum, et aliarum pestium, qui, nescio quo pacto, ut
fungi noctu et in tenebris, ita illi in illa caligine et infausta nocte
Mariani temporis excreverunt. Eos nunc audio, spero quidem certe,
ad lucem melioris doctrinae, tanquam noctuas ad aspectum solis, obli-
tuisse, et prorsus jam nullos esse: aut si qui sunt, tamen ecclesiis
nostris molesti non sunt.

volatica illa doctrina Ubiquitaria non potest apud nos consistere ullo
modo: etsi non deerant ab initio, quibus ea res magnopere curae fuerit.
ln Gallorum ecclesia, quam habent nunc Londini, audio csse quosdam
importunos homines et turbulentos, qui aperte incipiant Ἀῤῥιανὶζειν.
Deus nobis aliquando auferat ista lolia!

Regina, pacatis rebus, pollicetur se daturam nobis argentum purum
putumque; itaque jam incipit omnem superiorum temporum adulterinam
monetam revocare. Ε Scotia nihil praeterquam quod superioribus literis
ad tc scripsi, de expugnato praesidio et rebus confectis ex sententia.
Crito quid agat, nescio. Pamphilus nondum rediit. De Glycerio utinam—-
scd ταῦτα ἐν τοῦ Θεοῦ γούνασι κεῖται. Maius decanus Paulinus, desig-
natus archiepiscopus Eboracensis, mortuus cst. D. Hornus erit episcopus

