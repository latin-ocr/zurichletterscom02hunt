XL111.] JOHANNES JUELLUS AD PETRUM MARTYREM. 59

EPISTOLA XLIII.

 

JOHANNES JUELLUS AD PETRUM MARTYREM.

SALUTEM plurimam in Christo. Gratissimae mihi fuerunt literae tnae,
mi pater, non solum quod essent a tc, cujus omnia mihi debent esse, ut
sunt, gratissima, verum etiam quod omnem statum renascentis in Gallia
religionis luculentissime describerent; quodque ego me, cum eas lege-
rem, et tc ita prope abesse scirem, propius etiam aliquanto te audire,
et propius tecum colloqui arbitrarer. Nam quamvis res Gallicae ad nos
rumoribus, ut fit, ct nuntiis adferebantur; tamen et certiores, et multo
etiam jucundiores visae sunt, quod a te scriberentur, ab illo praesertim,
quem ego scirem partem illarum fuisse maximam. Quod scribis, illos,
qui rerum potiuntur, omnino velle mutationem in religione aliquam fieri,
non tam studio et amore pietatis, quam quod papistarum ineptias vi-
deant nimis esse ridiculas, quodque non putent populum aliter posse in
officio contineri; quicquid est, quacunque causa ista fiant, modo praedi-
catur ChriStus‚ εἴτε προφάσει, εἴτε ἀληθείᾳ, καὶ ἐν ’τούτῳ χαίρω, α’λλοὲ
καὶ χαρήσομαι. Tamen fieri non potest, quin disputatio illa vestra
multum et evangelium promoverit, et adversarios adflixerit. Quod au-
tem scribis, interim quoddam a quibusdam et farraginem religionis
quaeri, Deus id avertat! Scio omnes in republica magnas mutationes
odiosas et graves esse, et multa saepe a principibus temporis causa
tolerari; atque illud fortasse ab initio non fuit incommodum: nune
vero, postquam erupit lux omnis evangelii, quantum quidem fieri potest,
vestigia ipsa erroris una cum ruderibus, utque aiunt, cum pulvisculo
auferenda sunt. Quod utinam nos in ista λινοστολὶᾳ obtinere potuisse-
mus! nam in dogmatis prorsus omnia ad vivum resecavimus, et ne unguem
quidem latum absumus a doctrina vestra. De ubiquitate enim nihil est
hie periculi. Ibi tantum audiri ista possunt, ubi saxa sapiunt.

De Orothetc autem tuo an ego me tibi dicam agere gratias? Equidem
non dubito, quin ipse ille quem notas, si sapit, se multum tibi debere putet.
Sed fortasse colliget animos, et patrocinabitur suo Pantacho, et sese para-
bit ad respondendum, et teque tuumque Palaemoncm repudiabit. Laudes
illas, quas tu mihi ita cumulate tribuis, non agnosco. Eas tuas potius
esse scio, et tibi uni proprie convenire. Tamen, ut ait ille, jucundum est
abs te laudari, mi pater, laudato viro. Erat illud non tam judicii testi-
monium, quam amoris erga me tui3 cui ego, etsi non aliis rebus, tamen
amore certe respondebo.

Apud nos de religione onmia sunt pacata. Episcopi Mariani ser-
vant turrim, et antiquum obtinent. Quod si leges aeque nunc vigerent,
atque olim sub Henrieo, facilc succumberent. Est genus hominum con-
tumax et indomitum: ferro tamen et metu vincitur. Edidimus nuper

