60 JOIIANNES JUELLUS [EPIST.

:apologiam de mutata religione et discessione ab ecclesia Romana. Eum
ego librum, etsi dignus non est qui mittatur tam procul, tamen ad te
mitto. Est multis in locis vitiosus, qualia sunt ea fere omnia, quae apud
nos excuduntur3 tanta est typographorum nostrorum negligentia.

Regina nostra prorsus decrevit, nolle mittere ad concilium: quod
:m ullum aut uspiam sit, nos nescimus. Certe si uspiam aut ullum est,
perarcanum et valde obscurum est. Nos nunc cogitamus publicare cau-
sas, quibus inducti ad concilium non veniamus. Ego quidem sic statuo
et sentio, istis congressionibus et colloquiis nihil posse promoveri hoc
tempore, nce Deum velle uti istis mediis ad propagandum evangelium.

Regina nostra, magno nostro cum dolore, innupta manet3 neque
adhue quid velit sciri potest: tametsi, quo suspiciones nostrie inclinent,
satis te jamdudum scire arbitror. Suecus, diuturnus procus et valde
assiduus, nuper admodum dimissus est. Ille, accepta repulsa, minatur,
quantum audio, in Scotiam; ut, cum apud nos haerere non possit, sal«
tem possit in vicinia.

Est mulier quaedam nobilis, domina. Margareta‚ neptis Henrici octavi,
mulier supra modum infensa religioni, supra etiam rabiem Marianam. Ad
ejus filium, juvenem plus minus octodecim annos natum, summa rerum
judicatur spectare, si quid Elizabethze, quod nolimus, quodque Deus avertat,
accidat. Ejus mulieris maritus, Leonesius Scotus, proximis istis diebus
conjectus est in turrim. Filium aiunt vel ablegatum esse a matre, vel
profugisse in Scotiani. De eo, ut solet fieri, sermo est multiplex. Regina
Scotiae, ut scis, innupta est: potest inter illos convenire aliquid de nuptiis.
Quicquid est, credibile est, papistas aliquid moliri: sperant enim adhuc
nescio quid, non minus quam Judaei Messian] suum. Nuntius pontificis
haeret adhuc in Flandria: nondum enim impetrare potest fidem publicam,
ut tuto veniat in Angliain. Episcopus Aquilanus, legatus Philippi, astu—
tus et callidus veterator, et factus ad insidias, satagit, quantum potest, ejus
(¹ausa; saltem, ut audiatur3 ne tam procul frustra venerit: sperat enim
uno colloquio aliquid, nescio quid, posse fieri.

Est puella quiedam nobilis, domina Catherina, ducis Suffolciensis
filia, ex sanguine regio, eoque nominatim scripta ab Henrico octavo in
testamento, ut si quid accidisset, quarto loco succederet. Ex ea comes
Hortor-diensis, juveni& ducis Somersetensis filius, suscepit filium, ut multi
putant, ex stupro, sed ut ipsi dicunt, ex legitimis nuptiis: sc enim clam
inter se contraxisse, et advocato sacrificulo, et paucis quibusdam arbi—
tris, junxisse nuptias. Ea res turbavit animos multorum: nam si sunt
verae. nuptiae, puer, qui susceptus est, alitur ad spem regni. O nos mise-
ros, qui non possumus scire, sub quo domino victuri simus! Deus nobis
Elizabetliam‚ speri), diu vivam et ineolumem conservabit. Id nobis erit
satis. Tu, mi pater, ora Deum, ut rempublicam nostram et ecelesiam
conservet. Vale, nii pater, vale. Vale, dulce decus meum.

