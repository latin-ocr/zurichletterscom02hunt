62 JOHANNES JUELLUs AD HENRICUM BULLINGERUM. [EPIST.

potest. Antc quatuordecim menses ad Reginam Elizabetham misit nun-
cium : is quoniam nondum etiam recipi potest in Angliam, haeret adhuc in
Flandria. Sperant adhuc aliquid posse effici3 nondum omnes ineptiarum
suarum radices evulsas esse3 esse adhuc aliquOS‚ quos non dubitent esse
suarum partium. Sed quid ego ista? ea enim omnia ad D. Petrum, ut
dixi, scripsi fusius. D. Johannem Schneider, juvenem illum vestrum
Tigurinum, cx quo Julius noster discessit ex Anglia, nunquam vidi.
Nec mirum; longe enim gentium absumus, Tamen illum ante aliquot
menses audivi satis commode agere: quod si quid opus erit, et ego ejus
rationes scire potero, dabo diligenter operam, ne quid illi a me desit. Id
ego et humanitati tuae et Tigurinoe civitati debeO, et me debere profiteor.
Nonnihil miror, Burcherum nostrum ad nos ante hoc tempus non venisse:
scripsit enim se venturum3 et ex literis videbatur esse in itinere. Ego
illi valde cupio, et tuae dominationi ejus nomine ago gratias.

Deus vos omnes, et te, mi pater, imprimis, et ecclesiam rempublicam-
que vestram conservet incolumem : et si quis est, qui vobis male velit, det
illi breve vivere ct parum posse. Scriberem plura, si occurrerent plura
digna quoe tam procul scriberentur. Saluta optimam illam feminam,
uxorem tuam, D. Gualterum, D. Josiam Simlerum, D. Lavaterum, D.
Zuinglium, D. Hallerum, D. Gesnerum, D. Volphium, D. Vickium, D.
Frisium, D. Henricum Bullingerum, filium tuum, optimum juvenem.
Etsi nullus nostrum est mecum, tamen ego te non dubito omnium illo-
rum nomine salutar13 scio enim illos de tua dominatione, uti debent,
quam honorificentissime cogitare. Vale, mi pater, et domine colendis-
simc: et si quid ego aut sum aut possum, id omne puta esse tuum.
Sarisberiae‚ 9 Februar. an. 1562.

Tuae dominationi deditissimus,

JOHANNES JUELLUS, Anglus.

EPISTOLA XLV.

 

JOHANNES JUELLUS AD ,JOSIAM SIMLERUM.

S. PL. in Christo. Quid ego nunc ad te scribam, mi Josia? nova
enim omnia quac erant, imo etiam fortasse quae non erant, jain antea
conjeci in eas literas quas scripsi ad D. Bullingerum et ad D. Petrum
Martyrem. Crambe autem, uti scis, bis posita mors est. Putidum autem
esset vetera et obsoleta scribere. Nihil ergo ego ad te? Johannes ad
Josiam ‘2 J uellus ad Simlerum? Amicissimus ad amicissimum ? Scribam

certe, saltem ut intelligas me vivere, et te tuosque omnes in oculis gerere,

