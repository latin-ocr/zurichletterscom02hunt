xm] JOHANNES JUELLUS AD JOSIAM smmemr. 63

et nee spatia locorum nec intervalla temporum mihi ex animo eximere
potuisse εἴδωλα illa multo jucundissima J osietatis tuae. Quod mihi de J ulio
tuo meoque agis gratias, ego tibi vicissim ejus ipsius causa ago gratias.
Ego quidem Julio meo cupio et volo, quantumque possum pro mea ex-
iguitate polliceor me illi velle commodare; idque me illi et sua et
multo maxime D. Petri causa debere ingenue profiteor. Tibi vero, mi
suavissime Josia‚ de omni tua humanitate quantum debeam, nihil (lico.
Hoc solum te scire velim, ex quo tempore tc primum novi, me et fuisse
semper, et esse, et semper fore tuum.

Vale, mi carissime Josia atque optime, vale. Saluta uxorem tuam,
ejusque sorores, et matrem, D. Bullingerum, D. Gualterum, D. Lavaterum,
D. Lupum, D. Zuinglium, D. Hallerum, D. Vickium, D. Frisium. Iterum,
mi Josia‚ vale. Sarisberiae, 10 Februarii, 1562.

Tuus in Domino,
JOHANNES JUELLUS, Anglus.
mscmP'mo.
Viro doctissimo D. Josice Simlero, prefi-
tenti sacras literas in schola TigurI'na,
amico suo carissimo.
Tigurc'.

EPISTOLA XLVI.

 

JOHANNES PARKHURSTUS AD HENRICUM BULLINGERUM.

SALvus sis in Christo, clarissime Bullingere! Objicis meis con-
terraneis Anglis ingratitudinem, quod nihil ad vos dent literarum. Et
vereor nc idem crimen mihi impingas, quia superioribus nundinis nihil
ad te scripserim. Mi Bullingere, quidvis potius mihi impingas, quam
ingratitudinem. Mihi crede, malini non esse quam esse ingratus. Quod
non scripserim, morbo, eique valde periculoso, imputes, non mihi. Egone
Tigurinorum meorum oblivisci possum? Non possum, dum memor ipse
mei, dum spiritus hos reget artus. Et ne vestri oblitum crederetis, (quia
per valetudinem scribere non potui,) misi aliquid ad vos. Si unquam
primitias persolvero, et ex oere alieno me extricavero, sentietis, quis et
qualis sit vester Parkhurstus. Fratres meos episcopos, et alios quos
ingratitudinis accusas, nec immerito, satis acerbe satisque imperiose
(tametsi illi dixerint satis pro imperio,) coram tractabo. Nec interea
temporis cessabunt ad illos meae literae: amanuensem enim habeo, qui

