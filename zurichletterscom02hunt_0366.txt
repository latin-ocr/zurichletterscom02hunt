70 JOHANNES summus [EPIST.
sim volitabant; addebantur munuscula quaedam honoraria; et omnibus
modis gratia et bonae existimationis usura quaerebatur. Sic scilicet
sperabat fucum hominibus simplicibus posse fieri. Quicquid est, apud
nos non successit. Nos enim jam conscripsimus militem, armavimus
classem, stamus in procinctu, ut si quid opus erit, eamus subsidio.
Adversarii omnes, quicunque sunt apud nos egregii aut alicujus notae,
jussi sunt conqueri et asservari, ne quid noceant.

Utinam vestri etiam principes et respublicae aliquando expergefiant, et
cogitent causam esse communem; se quoque involvi posse, nisi caveant
ne nimium diu otiose spectare velint quid agant alii. Res eo loco nunc
cst, ut cunctando nec rest-itui possit nec retineri. Sed Dii illi vestri
selecti Tridentini quid? an repente obmutuerunt? O sanctos patres et
magna mundi lumina! Tanto tempore, septendecim jam totis mensibus,
ne verbum quidem? Atqui sanctissimus jamdudum exspectarat ἀποθέωσιν,
et fortasse ab illis putat sibi injuriam fieri. D. Balduinus scribit ad nic
magnopere probari sibi nostram in mutanda religione moderationem, seque
daturum operam, (putat enim se posse aliquid,) ut similis ratio obtineat
in regno Galliae; ἀκρίβειαν autem illam sibi vestram et Genevensium non
placere. Est in ea re, ut mihi quidem videtur, iniquior D. Calvino, nimium
fortasse memor veteris simultatis. Petrus Alexander laborat Londini e
podagra, bonus vir et jam senio non nihil debilitatus. Hermannus tuus
est nunc apud me: transmisit ad nos e Galliis, quod ibi videret istis
tumultibus, quibus antea non assueverat, studia sua impediri. Ο quoties
nos inter nos de te, de D. Bullingero, de uxore tua, de tota familia,
deque universo TigurO, quam suaviter et quanta cum voluptate colloqui-
mur! Est mihi illius convictus jucundissimus: est enim, ut scis, juvenis
bonus et perhumaan et literarum bonarum admodum studiosus.

Res nostrae de religione recte habent. Papistze obstinatiores nunc
sunt quam unquam antea. Pendent scilicet ab eventu rerum Gallica-
rum. Nos viginti jani dies e Gallia nihil audimus,

Sunt alia quaedam pauca: sed ea scribo prolixius ad D. Bullingerum,
quem video literas nostras avidissime legere, et de illarum intermissione
nullo meo merito mecum conqueri. Mitto ad te decem coronatos Gallicos,
quos tuo et D. Bullingeri arbitratu insumi cupio in coenam in vestro
hypocausto publicam, ad quam de more ministri ecclesiarum, et juvenes
studiosi, aliique quos videbitur, convocentur. Mitto ad Julium meum
coronatos Gallicos viginti, quos cum esset proxime in Anglia pollicitus
illi sum in annos singulos: alios etiam octo coronatos, et nescio quos
praeterea baziones, hoc est solidos Anglicos quinquaginta, quos vix tamen
expressi ab Annae socero.

Vale, mi pater et domine in Christo colendissimo. Saluta quaeso
optimam illam mulierem, uxorem tuam, D. Bullingerum, D. Gualte-
mm, D. Lavatcrum, D. Shnlemm, D. Volphium, D. Zuinglium, D. Ges-

