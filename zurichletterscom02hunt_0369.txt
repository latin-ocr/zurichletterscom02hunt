[Alb] JOHANNES PARKHURSTUS AD HENRICUM BULLINGERUM. 73

(puto eos suae perfidiae daturos poenas.) Quod et sedulo faciam, et
quamprimum eos de Christi inimicis certiores reddam. Hoc mi per-
placet; ex hoc enim colligo clarissimum Cantuarienscm verm religioni
constanter velle adhaerescere. Faxit Dominus!

Saluta meo nomine optimam tuam uxorem, filios, filias, nurus, generos,
affines; Hallerum, WVolfium, Frisium, Collinum, Wickium, pellicanum,
Mejerum‚ Froschoveros, ete. Mea vos omnes.

Cum haec scripsissem, ecce evangelium ad me adfertur, crucem scilicet
et candelabra in capella Reginae esse comminuta, et, ut quidam retulit, in
cinerem redacta. Abeat crux in malam crucem! Nimium diu illic per-
stitit, piis id maximopere deplorantibus, papistis nescio quam spem inde
concipientibus. Praeterea pseudoepiscopi, qui sunt in turri Londinensi‚
propediem reddent rationem suae perfidiae: sic enim audio. Vale, optime
Bullingere. Raptim. Ludhamiae, 20 Augusti, 1562.

Tuus,
JOHANNES PARKHURSTUS,

iNSCRIPTIo. Nordovieensis.
Clarissimo viro D, Henrlco
Bullingero. Tiguri.

EPISTOLA LIV.

 

'JOHANNES JUELLUS AD HENRICUM BULLINGERUM.

S, PL. De D. Petro Martyre etsi dolere nihil prodest, tamen nescio
quo paeto dolor ipse jucundus est. Hei mihi! dignus quidem ille fuit,
illa ingenii magnitudine, illa literarum multitudine, illa pietate, illis mo-
ribus, illa vita, qui nunquam e vita tolleretur. Sed hoc ego jam antea
fore divinabam, ubi primum audissem, hominem id aetatis animum adje-
cisse ad nuptias, Deus Opt. Max. benigne respiciat ecclesiam suam, et
illi demortuo suscipiat alios. Pauci estis, mi pater, pauci estis, quibus
nunc rerum summa nititur3 nam te semper numeravi inter primos O uti-
nam semper existant aliqui, quibus possitis hanc lampadem committere!
Sed missa ista facio. Hercules vester Tubingensis, monstrorum fabri-
cator, non domitor, otiose jam triumphat. In toto illo suo regno Ubi-
quitario tam amplis spatiis et regionibus miror si possit consistere. Si
quid moliri velit in hominem mortuum, et ejus scripta possint ad nos
perferri, nisi quis vestrum mibi velit antevertere, ego mearum partium
esse puto, quantum negotia mea patientur, ut illi respondeam3 si nihil
aliud, saltem ut intelligi possit, Angliam et llelvetiam contra istos Ubi-
quitarios convenire.

