74 JOHANNES JUELLUS AD HENRICUM BULLINGERUM. [EPIST-

Intcritus Guisani Pharaonis, quem hodierno die pro explorato et certo
accipimus, crede mihi, intimum mihi animum et pectus perculit. Ita erat
repentinus, ita opportunus, ita faustus, ita omnem spem atque exspecta-
tionem nostram superabat. Quid nunc animi putemus esse fratribus
nostris; quos illa bestia jam cinxerat obsidione, quosque spe et cogita-
tione prope jam cruentis faucibus devorarat? Sit nomen Domini bene-
dictum. Chattilio nunc oppugnat arcem Canensem, et crescit in dies; et
spes bona est adversarios venturos ad conditiones nostras, et onmia ita
futura ut volumus. Regina nostra colligit militem c Germania, et dat
stipendium, et nihil parcit sumptibus. Nos hoc tempore conventus agimus
totius regni, et de religione secundis animis tractamus, deque republica,
et dc nervis bellorum, hoc est, de pecunia.

E Scotia nunciantur recte onmia. Regina pene sola et pertinaciam
animi Guisianam et missam suam retinet, invitis omnibus. Nostra regina
superiori autumno laboravit e variolis, satis cum periculo. Impatiens
aestus et taedii se ipsam pene perdiderat. Sed agimus Deo gratias, qui
et illam periculo liberavit et nos metu. Quid paterculi illi vestri Tri-
dentini et papa hydropicus parturiant, nihil audimus. Fortasse Spiritus
sanctus adesse non vult, aut fari non potest. Quicquid est, tanto in
conventu, tanta exspectatione, nihil agi mirum est.

Ego post superioris testatis atque hujus hyemis intemperiem, et ali-
quot dierum spasmos ct catarrhos, jam tandem incipio convalescere.
Scripta D. P. Martyris nc intereant, non dubito tibi curae fore: magno
illi viro constiterunt, et digna sunt, ut scis, quae magni fiant.

Vale, vir ornatissime, et frater ac domine in Christo colendissimo.
Saluta optimam illam mulierem, uxorem tuam, filios, nurus, D. Gualterum,
D. Simlerum, D. Lavaterum, D. Zuinglium, D. W'ickium, D. VVolphium,
D. Hallerum, D. Gesnerum, D. Frisium, meo nomine. Dominus te nobis
diu servet salvum ct incolumem! 5 Martii, 1563.

Tuus in Christo frater et

tuo nomini deditissimus,

JO. JUELLUS.

EPISTOLA LV.

 

JOHANNES JUELLUS AD ‚JOSIAM SIMLERUM.

Scamnum ad te quoque, mi Josia, nisi me occupationes meae im-
pedirent. Verum nos, ut scias, hoc tempore conventus agimus, et de
religione, de republica, de pace belloque deliberamus. Ego vero inter
istos aestus etsi mei ipsius meminisse vix possum, tamen Josiae mei

