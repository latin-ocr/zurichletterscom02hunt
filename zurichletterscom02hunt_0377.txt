mm] ROBERTUS nomos AD HENRICUM BULLINGERUM. 81

mea, quae cupitis, ut majus inde poculum et pleno aptum convivio sa-
brieari curetis.

De insidiis et furoribus adversariorum, quibus periclitamini, angor
equidem ut vos, et rursus erigor ea consolatione, quam tu proponis per
eum qui vicit mundum, cujus qui sunt a mundo vinci aut superari non
possunt. Et ex pontificiis injuriis non tam nos affligimur, quam illustratur
gloria Dei, et amplificatur evangelium. Nos 'per totam Angliam eandem
habemus ecclesiasticam doctrinam quam vos, in ritibus et ceremoniis
mi¹ ...... illis quidem, nec, ut docetur populus, in magna aestimatione
harum paululum dissentimus. Nunquam autem desivimus, ut hortaris,
quae recta et sequenda sunt ex sacris scripturis docere, commonefacere, et
instare, ne nostro vitio grex nobis commissus dissipetur per inveteratos
erroreS, qui adhue a pontificiis clam sparguntur.

E libris, quos in secundis commemoras literis, accepi tres ejusdcm
argumenti contra Brentii Ubiquitatem: quam materiam suscepit, ut tu
cupis, Anglus quidam, eandemque ope divina acriter ae diserte tractabit,
ut omnibus innotescat, idem Anglos cum Tigurinis in ca re sentire. De
clarissimi viri Petri Martyris morte ante tuarum literarum adventum
accepi. De successore a se moriente designato gaudeo. Tridentinum
conciliabulum adversus Christum institutum, eum ad summum perductum
fuerit, dissipabit, qui sedens in coelis irridet eos, quemadmodum vana
hominum consilia irrita semper fecit, et ad nihilum redegit.

Reliquum est, mi Bullingere, ut meo et uxoris meos. nomine salutem
ascribam tibi plurimam, et optimis matronis, uxori tuae et Froschoveri:
generis item tuis, Simlero, Losi0, Lavatero atque Zuinglio; tum fratribus
in Christo dilectis D. Gualtero, Bibliandro, Wolphio et Hallero, hospiti-
que meo, et viduae pauperculae, quae nobis in Froschoveri domo com-
muniter agentibus ministravit, cui duos coronatos misi. Vestram a
Domino opto salutem. Deinceps curabo ut meis non careas literis, quod
ut tu vicissim facias etiam atque etiam rogo. Vale. Dominus Jesus te
suae ecclesiae diu servet incolumem! XVintoniae, 13 Decembris, 1563.

Tuus in Christo,

quantus quantus sim,

ROBERTUS WINTON.

INSCRIPTIO.
Ornatiss. viro et fratri in Clu-isto
caris-s. D. lleurico Bullz'ngcro.

[¹ Deest aliquid.]

[zomon LETTERS-J

