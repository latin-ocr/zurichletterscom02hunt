84! JOHANNES JUELLUS AD HENRICUM BULLINGERUM. [EPIST.

viderim. Vale, mi pater. Dominus Jesus te quam diutissime servet
superstitem et incolumem! Saluta D. Gualterum‚ D. Lavaterum, D.
Simlerum, D. Lupum, D. Hallerum‚ D. Gesnermn, D. Frisium, D. Zuing-
lium, D. Wickium; ad quos singulos darem literas si esset otium, vel
potius nisi prorsus obruerer negotiis. Sarisberiae, in Angfia, calend.
Martiis, 1565.

Tui nominis studiosissimus,

tibique deditissimus,

JO. JUELLUS, Anglus.

EPISTOLA LXIV.

 

ROBERTUS HORNUS AD RODOLPHUM GUALTERUM.

mems tuas, mi Gualtere, primas quam amanter et jucunde acce-⁴
perim, vel hinc existimare debes, quod de Tigurinae reipublicae statu, in
cujus fide ac liberalitate exul collocatus fueram, tum de tui reliquorum-
que amicissimorum et de me optime meritorum valetudine cognoscebam.
Accedebat tua in J ohannis evangelium lucubratio. Scribendi, ut tu ais,
occasio, quam ita probo, ut ad veram scripturarum scientiam et pietatem
conferre multum judicem, et non solum a tironibus, quibus tu potissi-
mum studes, sed ab ipsis professoribus legendam existimem.

In foedere Gallico et Helvetico perspicaciam Tigurinam probo, quae
astutias Gallicas religionis praetextu adumbratas olfecit et patefecit.
Beruenses etiam vicinos vestros spero suasu vestro ab inhonesto foedere
assensum cohibituros. De peste, quae regionem Tigurinam invasit,
opinionem habeo, quod impiorum causa etiam ipsi pii affliguntur. Qua
perculsus pater Bullingerus quod periculum evasit, debemus putare, eum
qui duriora tempora sustulit, felicioribus esse a Domino reservatum.
Tuam domum ab ea contagione tutam, divinae clementiae, quae laboribus
tuis noluit otium, ascribo.

Res nostrae ita se habent, quod, ut vos vicinas Gallicas, sic
nos intestinas papisticas timemus insidias. Primates papistici in pub-
licis custodiis, reliqui exilium affectantes, scriptis quibusdam in vulgus
disseminatis, sese in gratiam, nos in odium vocant, ansam minutam sane
et ejusmodi nacti. Controversia nuper de quadratis pileis et superpel-
liciis intcr nos orta, exclamarunt papistae, non esse quam profitemur
unanimem in religione fidem, sed variis nos opinionibus duci, nec in
una sententia stare posse. Auxit hanc calumniam publicum senatus
nostri decretum de profliganda papistica potestate ante nostram restitu-
tionem sancitum, quo, sublata reliqua faece, usus pileorum quadratorum

