88 JOHANNES sumnus [musra

mc nossetis et curas meas, nihil excusatione alia opus esset. Nam praeter
alias assiduas, meas, alienas, domesticas, publicas, civiles, ecclesiasticas
molestias, (sine quibus in hoc munere his temporibus vivi non potest,)
cogor pene solus cum hostibus (externisne dicam, an domesticis 2) con· .
flictari. Nostri quidem sunt, sed hostili animo, hostili etiam in solo. Pro-
fugi enim nostri Lovanienses coeperunt sese magno nurnero, anno superiori,
commoveri; etin nos omnes acerbissime scribere, et me unum nominatim·
petere. Cur ita? inquies. Nescio, nisi me unum omnium ἀμαχώτατον
et ad resistendum infirmissimum esse scirent. Tamen ante sex annos cum
in aula coram regia majestate haberem concionem, et de nostrae papisticae
religionis antiquitate dicerem, hoc memini dixisse me inter alia, adversarios
nostros, cum nostram causam arguant novitatis, et nobis injuriam et populo
fraudem facere: illos enim et pro veteribus probare nova, et ea damnare
pro novis, quae sunt vetustissima. Missas enim privatas et truncatas
communiones, et naturales et reales praesentias, et trcmsubstantiationes,
&c (quibus rebus omnis istorum religio continetur) nullam habere certum
et expressum testimonium aut sacrarum scripturarum, aut veterum concilio-
rum, aut priscorum patrum, aut ullius omnino antiquitatis.

Id illi indigne ferre: latrare in angulis, hominem impudentem, con—
fidentem, insolentem, insanum dicere. Quarto postremo anno prodiit
cx insperato Hardingus quidam, non ita pridem auditor atque assectator D.
Petri Martyris, et acerrimus evangelii praeco, nunc vilis apostata et nostro
Julio probe notus 3 qui me ex Amphilochiis‚ Abdiis, Hippolyfis, Clementi-
bus, Victoribus, Athanasiis supposititiis, Lemnis, CletiS, Anacletis, episto-
lis decretalibus, somniis, fabulis, refutaret. Illi ego pro mea tenuitate
respondi anno superiori, ut potui. Sed O Deum immortalem ¹. Quae haec
vita est! Ὡς ἔρις ἔκ τε θεῶν ἔκ τ’ ἀνθρώπων ἀπόλοιτο. Vixdum absol-
veram, evolat extemplo Apologiae nostrae Confutatio ; opus ingens, elabo—
ratum, et convitiis, contumeliis, mendaciis, sycophantiis refertissimum.
Hic ego rursum petor. Quid quaeris ’ἶ Respondendum est. Vides, rever-
ende pater, quam non simus otiosi3 ego praesertim, cui (nescio quo meo
fato) semper cum istis monstris dimicandum est. Dominus addat vires
atque animum, et proterat Satanam sub pedibus nostris! Haec idcirco
visum est scribere prolixius, ut si posthac literae isthuc a me infrequentius
venerint, quam aut vos exspectatis aut ego velim, id cuivis potius rei, quam
aut oblivioni vestri aut ingratitudini, tribuatis.

Respublica nostra et ab armis et de religione pacata est. Lovanienses
quidem isti nostri turbant, quantum possunt; verum populus est in officio,
ct futurum spero. Domina regina recte valet, et abhorret a nuptiis. Hyems
superior ita misere afflixit nascentem segetem, ut nunc ubique per Angliam
magna frumenti difficultate laboretur. Hoc anno, Dei beneficio, omnia
laetissime provenerunt. Ego D. Parkhurstum, episcopum Norvicensem,
D. Sandum, episcopum Vigorniensem‚ D. Pilkingtonum, episcopum

