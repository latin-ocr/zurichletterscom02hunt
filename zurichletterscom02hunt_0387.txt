van.] AD HENRICUM BULLINGERUM ΕΤ LUDOVICUM LAVATERUM. 89

Dunelmensem, triennium jam totum non vidi: ita procul disjecti sumus.
Vivimus tamen omnes incolumes et vestri memores. Solus Richardus
Chamberus obiit diem suum ; sed pie in Domino.

Contentio illa (le ecclesiastica veste linea, de qua vos vel ab Abele
nostro vel a D. Parkhursto audiisse non dubito, nondum etiam conquie-
vit. Ea res nonnihil commovet infirmos animos. Atque utinam omnia
etiam tenuissima vestigia papatus et e templis, et multo maxime ex
animis omnium, auferri possent! Sed Regina ferre mutationem in religione
hoc tempore nullam potest.

Res Scoticze nondum etiam satis pacatae sunt: nobiles aliquot primi
nominis apud nos exulant: alii domi remanserunt, et sese, si vis fiat,
ad resistendum parant: et ex arcibus suis excursiones interdum faciunt,
et ex papistaruin agris agunt feruntque, quantum possunt. Regina ipsa,
etsi animo sit ad papismum obfirmato, tamen vix satis exploratum habet,
quo se vertat. Nam (le religione adversariam habet magnam partem et
nobilitatis et populi: et quantum quidem nos possumus intelligere, nu-
merus indies crescit. Submiserat proximis istis mensibus Philippus rex
abbatem quendam Italum cum auro Hispanico, hominem vafrum, et
factum atque instructum ad fraudes, qui et Regem Reginamque juvaret
veteratorio consilio, et impleret omnia tumultibus. Rex novus, qui semper
hactenus abstinuisset a missis, et ultro accessisset ad conciones, ut se
populo daret, cum audiret navim illam appulsuram postridie, factus re—
pente confidentior, sumptis animis, noluit longius dissimulare. Accedit
ad templum: jubet sibi de more dici missam. Eodem ipso tempore
D. Knoxus, concionator in codem oppido, et in proximo templo, maxima
frequentia clamare in idolomanias, et in universum regnum pontificium,
nunquam fortius. Interea navis illa Philippica, jactata tempestatibus et
' ventis, fluctibusque concussa et fracta, convulso malo, ruptis lateribus,
amissis gubernatoribus, vectoribus et rebus omnibus inanis, et lacera, et
aquae plena, defertur in Angliam. Haec vero non dubito divinitus con-
tigisse, ut rex fatuus intelligat, quam sit auspicatum audire missas.

E Galliis multa turbulenta nunciantur. Domus illa Guisiana non
potest acquiescere sine aliquo magno malo. Verum ista vobis multo pro-
piora sunt, quam nobis. Danus et Suecus cruentissime inter se conflix-
erunt, et adhuc dicuntur esse in armis. Uterque affectus est maximis
inconnno(lis; nec adhuc uter sit superior dici potest.

Libri vestri, tuus, reverende pater, in Danielem, et tuus, doctissime
Ludovice, in Josuam, incolumes ad me delati sunt. Ego et Deo optimo
maximo (le vobis, et vobis de istis laboribus et studiis deque omni vestra
humanitate, ago gratias. Misi hoc tempore ad J ulium nostrum in annuum
stipendium viginti coronatos, et alteros totidem ad vos duos; ut cos vel
in coenam publicam more vestro, vel in quemvis alium usum pro vestro
arbitrio, consumatis. Deus vos, ecclesiam, rempublicam, scholamque

