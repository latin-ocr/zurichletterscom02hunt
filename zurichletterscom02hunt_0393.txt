Lxx] JOHANNES JUELLUS AD HENRICUM BULLINGERUM. 93

EPISTOLA LXX.

 

JOHANNES JUELLUS AD HENRICUM BULLINGERUM.

S. PL. in Christo. Etsi proximis his diebus ad tc prolixe scripserim,
reverendissime pater, tamen cum occurrerent quaedam, in quibus magno-
pere mihi opus est judicio tuo, non alienum me facturum arbitrabar, si
iterum scriberem. Sunt autem res ejusmodi, quas non dubitem te, pro tua
multiplici rerum omnium cognitione, facile posse expedire.

Primum, scire velim, ecquid Christiani illi qui hodic sparsim habitant in
Graecia, Asia, Syria, Armenia, Sto. utantur privatis istis missis, quae nunc
receptae ubique sunt in papismo; quoque genere missarum, privatone an
publico, Graeci hodie Venetiis uti soleant?

Deinde, cum citetur interdum quidam Camotensis, qui in paparum
vitam et insolentiam scripserit acerbius, quis ille Camotensis, et cujus
ordinis, et quorum temporum hominumque fuerit?

Postremo, quid tibi videatur de concilio Germanico, quod aiunt olim
celebratum sub Carolo Magno contra concilium Niccnum secundum dc
imaginibus? Sunt enim qui confidenter negent unquam hujusmodi con-
cilium ullum extitisse.

Peto a te per pietatem tuam, ne me insolenter putes facere, qui ista
ex tc quaeram, tam procul praesertim: tu enim solus jam superes unicum
prope oraculum ecclesiarum. Si ad proximas nundinas rescripseris, satis
erit: id autem ut facias magnopere a te peto. Iterum, iterumque vale,

reverendissime pater, et domine in Christo colendissime. Sarisberiae,

10 Martii, 1566.
Tuus in Christo,

JOHANNES J UELLUS, Anglus.

EPISTOLA LXXI.

 

LAURENTIUS HUMFREDUS ET THOMAS SAMPSON AD
HENRICUM BULLINGERUM.

CUM diligentia tua, clarissime vir, in scribendo nobis probatur; tum
vero ex literis illis quidem humanissimis incredibilis tuus erga nos amor,
et ccclesiae nostrae singularis cura, et concordiae ardentissimum studium
apparent. Quaestioncs aliquot misimus pietati tuae, in quibus vis et quasi
cardo totius controversiae sita esse videbatur: quibus est a pietate tua

accurate responsum; nobis tamen, quod bona 011111 venia tua dicimus,
non est plene satisfactum.

