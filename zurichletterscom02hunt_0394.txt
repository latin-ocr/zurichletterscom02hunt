94· LAURENTIUS HUMFREDUS ΕΤ THOMAs SAMPSON [EPIST.

Primo respondet pietas tua, ministris praescribi posse leges vestiar-ias,
ut iis colore et forma a laicis distinguantum esse enim civilem observa-
tionem, et apostolum velle episcopum esse κόσμιον. Cum haec quaestio de
ecclesiasticis hominibus proposita sit, et ad ecclesiasticam politiam spectet,
quomodo habitus ministrorum singularis et clericalis civilem rationem ha-
bere possit, non videmus. Ut episcopum κόσμιον esse debere fatemur ,- sic
ad ornatum mentis, non ad cultum corporis, cum Ambrosio referimus. Et
ut in vestitu honestatem, dignitatem, gravitatem requirimus3 sic decorum
ab hostibus religionis nostrae peti negamus.

Secundo respondes hypothetice: si pileus et vestis non indecora mi-
nistro, et quae superstitione carent, jubeantur usurpari a ministris, Ju-
daismum propterea vere non revocari. At qui esse potest vestis simplici
ministerio Christi conveniens, quae theatro et pompae sacerdotii papistici
serviebat? Neque enim (quomodo nostri pietati tuae persuadent) pileus
quadrus et externus vestitus solummodo exiguntur, sed etiam sacrae
vestes in templo adhibentur, superpellicium, seu alba chori vestis, et capa
revocantur, quae Judaismi μιμήματα quaedam esse et simulacra non
modo papistae ipsi in suis libris clamitant, sed pietas tua non semel ex
Innocentio docuit. D. Martyris, praeceptoris nostri colendissimi, testi-
monio libenter subscribimus. Sed quae ille affert exempla, ad decorum
et ordinem pertinent: haec eeclesiam deformant, εὐταξίαν perturbant,
condecentiam omnem evertunt. Illa lumini naturae congruunt3 haec
prodigiosa et monstrosa sunt. Illa, juxta Tertulliani regulam, meras
necessitates et utilitates habebant3 haec inepta prorsus et supervacanea
et inutilia sunt, nec aedificationi nec ulli bono usui conducentia: sed
verius, (ut ejusdem Martyris nostri verbis utamur,) cultui, quem hodie
quotquot pii sunt execrantur, splendide inservierunt. vestium ecclesias—
ticarum discrimen hodie receptum papisticum esse inventum, ipsi papi-
colae gloriantur, Othonis constitutiones loquuntur, liber pontificalis os-
tendit, oculi et ora omnium comprobant. Usus et templorum, stipendii,
baptismi, symboli, etc. ante papam natum divino instituto inolevit: et
cum Augustino, quicquid in aliqua haeresi divinum ac legitimum reperi-
mUS, id approbamus, retinemus, non inficiamur. Hoc autem quia erroris
illius ac dissensionis proprium est, veraciter cum eodem arguimus et
sanamus.

Quod addis, rem vestiariam ab initio reformationis non fuisse abo-
litam, in ea rursus nostri minime vera retulerunt. Multis enim in locis,
serenissimi regis Edvardi VI. temporibus, absque superpellicio coena Do—
mini pure celebrabatur: et capa, quae tum lege abrogata est, nunc
publico decreto restituta est. Hoc non est papismum extirpare, sed
denuo plantare; non in pietate proficere, sed deficere. Vestitum sacer-
dotalem civilem esse ais: monachismum, papismum, Judaismum redolere
negas. De superpellicio quid blaterent papistae, habitus clericorum apud

