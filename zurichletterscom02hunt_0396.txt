96 LAURENTIUS HUMFREDUS ΕΤ THOMAS SAMPSON [Eprsr.

hinc grave scandalum oriri, et aedificationem impediri, manifestum est. Ce-
dendum quidem est tempori, sed ad tempus: sic ut progrediamur semper,
regrediamur nunquam. Absit, ut nos vel schismata in ecclesia altercando
odiosius seramus·‚ vel fratribus nos hostiliter opponendo Camerinam move-
amus. Absit, optime Bullingere, ut res natura indifferentes impietatis
damnemus: absit, ut sub scandalo nostras affectiones contegamus, vel ex
φιλονεικίᾳ conscientiam faciamus. Haec faex et fermentum papisticum, nobis
crede, omnis dissensionis est seminarium: illud tolli et sempiterna oblivione
obrui ac sepeliri cupimus, ne ulla extent antichristianae superstitionis
vestigia. In papatu primatus et supercilium semper nobis displicuerunt:
et tyrannis in ecclesia libera placebit? Libera synodus apud Christianos
controversiarum nodos hactenus solvit: cur nunc ad unius aut alterius
arbitrium referrentur omnia? Ubi haec votorum et vocum regnat li-
bertas, ibi valet et viget veritas.

Breviter sic habeto, reverende pater, haec nobis potissimum fidem
facere, auctoritatem scripturarum, simplicitatem ministerii Christi, puri-
tatem ecclesiarum primarum et optimarum, quae brevitatis studio com-
memorare supersedemus. Ex altera vero parte, legem nullam, nullum
decretum generale vel Dei optimi maximi, vel repurgatae alicujus ecclesiae,
vel universalis concilii (quae Augustini regula est,) legere nobis hactenus
contigit vel audire. Praeterea illud comperimus, haec quae adducta sunt
hactenus exempla particularia esse, et universalia non confirmare.

Ad haec statuimus, non quicquid est licitum ullo modo, obtrudendum;
sed quod ecclesiam {edificat omni modo, esse introducendum , nec quod
alicui licet, statim licere omnibus. Doctrinam castam et incorruptam
(Deo sit laus !) habemus; in cultu, religionis parte non infima, cur
claudicabimus? cur mancum Christum potius, quam totum, quam purum
ac perfectum, recepimus? Cur a papistis hostibus, et non a vobis fra-
tribus, reformationis exempla petimus? Eadem est nostrarum ecclesia—
rum confessio; eadem doctrinae et fidei ratio: cur in ritibus et ccre-
moniis tanta dissimilitudo, tanta diversitas? Signatum idem: cur signa
adeo variant, ut dissimilia vestris, similia papisticis existant? Idem
dux et imperator Christus: cur in ecclesiis nostris vexilla hostilia eri-
guntur? quoe si homines Dei, si ullo zelo praediti essemUS, jamdudum
detestati et demoliti fuissemus. Nos de episcopis semper optime sensi-
mus: illorum fastum candide interpretati sumus: cur nos, olim crucem
- cum ipsis exosculantes, et nunc eundem Christum praedicantes, idem
jugum suavissimum una ferentes, ferre non possunt? cur in carceres
conjiciunt? cur propter vestem persequuntur? cur victu ac bonis spo-
liant? cur libris publice traducunt? cur causam malam posteritati edito
scripto commendant? Verterunt etiam in idioma nostrum schedulas ali-
quot D. Bucen, P. Martyris, et nunc tuas privatas ad nos literas nobis
invitis et insciis in publicum emiserunt. Unde dum suam causam agunt,

