100 EDMUNDUS GRINDALLUS [EPIST.

statim transmisi. Quod ad me attinet, ago tibi maximas gratias, tum quod
nostrarum ecclesiarum tantam curam geriS‚ tum quod me, hominem tibi
ignotum, participem facis eorum, quae ad nostros de rebus controversis
scribuntur.

Vix credibile est, quantum haec controversia de rebus nihili ecclesias
nostras perturbarit, et adhuc aliqua ex parte perturbat. Multi ex ministris
doctioribus videbantur ministerium deserturi; multi etiam ex plebe contu-
lerunt consilia de secessione a nobis facienda, et occultis coetibus cogendis.
Sed tamen Domini benignitate maxima pars ad saniorem mentem rediit.
Ad eam rem literae vestrae, plenae pietatis ac prudentiae, plurimum momenti
attulerunt3 nam eas Latine atque Anglice typis evulgandas curavi. Non-
nulli ex ministris, vestro judicio atque auctoritate permoti, abjecerunt priora
consilia de deserendo ministerio. Sed et ex plebe quam plurimi mitius
sentire coeperunt, postquam intellexerunt nostros ritus a vobis, qui iisdem
non utimini, nequaquam damnari impietatis, quod ante publicatas vestras
literas nemo illis persuasisset. Sunt tamen, qui adhuc manent in priore
sententia, et in his D. Humfredus et Sampsonus‚ etc. Nihil vero esset
facilius, quam regiae majestati eos reconciliare, si ipsi ab instituto discedere
vellent. Sed quum hoc non faciunt, nos apud serenissimam reginam, ista
contentione irritatam, nihil possumus. Nos qui nunc episcopi sumus,
(eos dico qui in Germania et ceteris locis exulaverant) in primo nostro
reditu, priusquam ad ministerium accessimus, diu multumque contendeba-
mus, ut ista, (le quibus nunc controvertitur, prorsus amoverentur. Sed
cum illud a Regina et statibus in comitiis regni impetrare non potuimus,
communicatis consiliis, optimum judicavimus non deserere ecclesias
propter ritus non adeo multos, eosque per se non impios, praesertim quum
pura evangelii doctrina nobis integra ac libera maneret, in qua ad hunc usque
diem (utcunque multi multa in contrarium moliti sunt) cum vestris ecclesiis
vestraque confessione nuper edita plenissime consentimus. Sed neque
adhuc poenitet nos nostri consilii. Nam interea, Domino dante incre-
mentum, auctae et confirmatae sunt ecclesiae, quae alioqui Eceboliis,
Lutheranis, et Semipapistis praedae fuissent expositae. Istae vero istorum
intempestivae contentiones de adiaphoris (si quid ego judicare possum)
non aedificant, sed scindunt ecclesias et discordiam seminant inter fratres.

Sed de nostris rebus hactenus. In Scotia non ‘sunt res tam bene con-
stitutae quam esset optandum. Retinent quidem adhuc ecclesiae puram
evangelii confessione1n3 sed tamen videtur Scotiae Regina omnibus modis
laborare, ut eam tandem extirpet. Nuper enim effecit, ut sex aut septem
missac papisticae singulis diebus in aula sua publice fierent, omnibus qui
accedere volunt admissis; quum antea unica, eaque privatim habita, nullo
Scoto ad eam admisso, esset contenta. Praeterea, quum primum inita est
reformatio, cautum fuit, ut ex bonis monasteriorum, quae fisco adjudicata
sunt, stipendia evangelii ministris persolverentur: at ipsa jam integro bien-

