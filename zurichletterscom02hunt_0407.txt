LXXV] AD HENRICUM BULLINGERUM ET RODOLPHUM GUALTERUM. 107

nitur sinc communi eorum ac episcoporum aut majoris saltem illorum partis
consensu et approbatione: tantum abest ut pastoribus non permittatur in
hujusmodi rebus ecclesiasticis suam dicere sententiam. Rccipimus qui-
dem, seu potius toleranter ferimus, donec meliora Dominus dederit, in-
terrogationes infantium, ct crucis characterem in baptismo, in coenae
perceptiOne genuflexionem, et regiam facultatum curiam, quam metropo-
litani vocant. Quaestiones istiusmodi non adeo accommode infantibus
proponi, etsi ex Augustino videantur emendicatae, publice profitemur ae
sedulo docemus. .

Crucis charactere frontem jam baptizati infantis notare, etsi minister
palam conceptis verbis profiteatur signatum esse cruce infantulum solum-
modo in signum, quod in posterum illum non pudebit fidei Christi crucifixi,
idque ex vetustiori ecclesia videatur transsumptum, tamen non defendimus.
Genuflexionem in sacrae coenae perceptione, quoniam ita lege constitutum
est, permittimus3 ea tamen expositione scu potius cautione, quam ipsi
genuflexionis auctores, viri sanctissimi ac martyres J esu Christi constan-
tissimi, adhibuerunt, diligentissime populo declarata, promulgata, inculcata.
Quae sic ad verbum habet: “ Etsi in libro precum statutum sit, ut commu-
nicantes genuflectendo sacram accipiant communionem, id tamen eo trahi
non debere decla1·amuS,quasi ulla adoratio fiat aut fieri debeat, sive sacramen-
tali pani ac vino, sive ulli reali et essentiali praescntiae ibi existenti naturalis
carnis ac sanguinis Christi. Nam sacramentalis panis et vinum permanent
in ipsis suis naturalibus substantiis, et propterea non sunt adoranda. Id
enim idololatria horrenda esset, omnibus Christianis detestanda3 et quantum
ad corpus naturale ac sanguinem servatoris nostri Christi attinet, in coelo
sunt, et non sunt hic, quandoquidem contra veritatem veri naturalis corporis
Christi est, pluribus quam uno inesse locis uno atque codem tempore.”

Facultatum curia, undecunque est allata, regia est, non metropolitani.
ls enim prudens pater, doctus et ad sincerissimam religionem propagandam
optime affectus. omnimodas Romanas faeces prorsus eluere peroptat, cona·
tur, satagit. Et licet omnes hujus fiscalis curiae, sicut etiam alios nonnul-
los, abusus e medio tollere non possumus, eos tamen carpere, contumeliis
insequi, ad tartara usque, unde prorepserunt, detrudere non desistimus.
Nobis credite, fratres venerandi, unicuique licet ministro omnibus istius—
modi articulis cum modestia et sobrietate et privatim et publice contra-
dicere: pastores vero articulos istos, nobis falso impositos, recipere aut
approbare nolentes, statione sua haudquaquam dejicimus.

Pergite ergo nos amare, admonere, juvare, ut incendium inter nos
exortum solummodo pro re vestiaria extinguatur. Nosque operam da-
bimus, quantum fieri possit, quemadmodum in proximis comitiis feci-
mus, etsi nihil obtinere potuimus, ut omnes errores et abusus ad amus-
sim verbi Dei corrigantur, emendentur, expurgentur. Commendamus
vos, fratres, gratiae Domini nostri Jesu Christi, quem oramus, ut vos

