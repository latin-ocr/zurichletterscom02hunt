1 10 JOHANNES JUELLUS [EPIST.

regni debeatur. si quid Elizabethae Reginae humanitus acciderit, quod
nolimus. Ea contentio mensem unum atque alterum omnium animos
occupavit; cum Regina ea dc re agi nollet, reliqui omnes veliementer
cuperent, et utrinque magnis viribus et studiis pugnaretur. Quid quaeris'!
Effici postremo nihil potuit: Regina enim, ut est femina imprimis pru-
dens et provida, haerede semel designato, suspicatur aliquid sibi creari
posse periculi. Nosti enim illud, Plures orientem solem adorant, quam
occidentem.

De religione, causa illa vestiaria magnos hoc tempore motus conci·
tavit. Reginae. certum est nolle flecti: fratres autem nostri quidam ita
ea de re pugnant, ac si in ea una omnis nostra religio versaretur. Itaque
functiones abjicere et ecclesias inanes relinquere malunt, quam tantillum
de sententia decedere. Neque aut tuis aut D. Gualteri doctissimis scrip-
tis, aut aliorum piorum virorum monitis, moveri volunt. Agimus tamen
Deo gratias, qui non patitur nos inter nos hoc tempore gravioribus
quaestionibus exerceri. Unus tamen quispiam e nostro numero, epis·
copus Glocestrensis, in comitiis aperte et fidenter dixit, probari sibi
Lutheri sententiam de eucharistia3 sed ea seges non erit, spero, diu·
turna.

In Hibernia nonnihil hoc tempore tumultuatur. Insula ea, uti scis,
paret nostris regibus, Johannes quidam Oneum, spurius, conscripsit
nuper militem, et nostros insolenter provocavit. Sed plus in ea re morae
est, quam periculi: is enim longe abdit sese in paludcs et solitudines;
quo noster miles consequi facile non possit.

E Scotia vero (quid ego dicam? aut tu quid credas ?) horrenda
atque atrocia nuntiantur. Ea quamvis ejusmodi sint, ut credi vix pos-
sint, et ex aula usque ad me scribuntur, et passim jactantur, et cre-
duntur ab omnibus Regem juvenem aiunt proximis hisce admodum
diebus, una cum uno famulo, quem habuit a cubiculis, interfectum esse
domi suae, et exportatum foras, et relictum sub dio. Crede mihi, horret
animus ista commemorare. Si ista vera sint, (ne sint! tamen si sint,)
quid causae fuerit, aut quibus ille insidiis petitus sit, faciam te posthac,
ubi omnia rescivero, de rebus omnibus certiorem. In praesentia nec
ea, quac ita constanter jactarentur, reticere potui, nec ea, quae comperta
non haberem, nimium fidenter affirmare.

Julium nostrum audio Tiguri esse mortuum: mitto tamen ad illum
viginti coronatos Gallicos, si vivit, ut illi cedant3 sin autem, quod nolim,
est mortuus, ut in epulum scholasticum insumantur. Si esset otium,
scriberem ad D. Lavaterum, ad D. Simlerum, ad D. WVolphium, ad D.
Hallerum, et alios; imprimis vero ad D. Gualterum; ad quem hacte-
nus, homo ingratuS, nunquam scripsi. Quaeso ut hosce omnes, atque

etiam in primis D. Rodolphum et D. Henricum tuos, meo nomine plu-¹
rimum valere jubeas.

