1 l 4- unmux nus GRINDALLUS [Epis‘r.

EPISTOLA LXXIX.

 

EDMUNDUS GRINDALLUS AD HENRICUM BULLINGERUM.

SAL. in Christo, clarissime D. Bullingere, ac frater in Domino
carissime! Ago tibi gratias ex animo, quod literas meas tam grato
animo accepisti, similiter etiam pro homiliis tuis in Esaiam, quas accepi
per D. Johannem Abelum. Ad literas vestras mense Septembri per Wi-
burnum missas, scd ab alio traditas, respondimus D. VVintoniensis atque
ego superioribus nundinis Francfordianis3 et illas literas spero vos jam-
dudum accepisse.

Quod ad publicationem epistolae dc re vestiaria attinet, sciebam quidem
ros cam non in hoc scripsisse ut ederetur; sed quia ex publicatione mag-
nam ecclesiarum nostrarum utilitatem consequuturam certo providebam,
vos hoc aequo animo laturos esse mihi persuadebam.

Res nostrae eodem fere in statu sunt, quo hactenus fuere. Habemus
jam apud nos comitem a Stolberg, Germanum, legatum a Caesare Max-
imiliano. Petit (ut audio) annuum subsidium pecuniarum ad bellum Turci·
cum. Sed non videtur hic aliquid impetraturus, nisi cetera regna ac
provinciae in commune conferant. Est etiam aliquis sermo de matrimonio
inter Reginam nostram et Carolum Austriacum; sed in omni tractatione
semper cavetur de religione. Itaque nisi Carolus papismo renuntiare velit,
nonhabet hic, quod speret. Scotia jam in novos motus incidit. Henricus,
nuper Scotiae rex, uti te audivisse existimo, decimo Februarii elapsi in
horto quodam hospitio suo, quod extra aulam habebat, adjacente inventus
est mortuus. De genere mortis nondum convenit apud omnes. Alii dicunt,
incensis vasis aliquot pulveris tormentarii, quae sub eubiculo, in quo dor-
miebat, ex industria reposita fuerant, aedes eversas atque ipsum in hortum
proximum projectum fuisse. Alii vero, intempesta nocte vi extractum e cubi-
culo, et postea strangulatum, ac tum demum incenso pulvere aedes disjectas·
fuisse, affirmant. Hujus caedis apud omnes suspectus suit comes quidam
nomine Bothwellius. Huic comiti, postquam uxorem legitimam interveni-
ente auetoritate archiepiscopi S. Andreae repudiasset, 15 Maii nupsit Scotiae
Regina, atque eundem ex comite Orchadum ducem creavit. Paulo ante
hoc matrimonium omnes fere regni proceres, quum nullam in eaedem
Regis inquisitionem institui viderent, discesserunt ex aula, et seorsum apud
Sterlynum oppidum conventum habuerunt. In hoc conventu certis in-
diciis nefandam hane caedem a Bothwellio perpetratam fuisse compertum
est. Itaque collecto exercitu ipsum comprehendere satagunt: Bothwellius
vcro dat se in fugam3 sed quo profugerit, adhuc nescitur. Reginam alii
aiunt obsideri in arce quadam3 alii vero in arce Edinburgensi, tamquam
necis mariti consciam, captivam detineri asserunt. Quomodocunque sit,
infames illae nuptiae non possunt non in aliquam diram tragoediam desi·

