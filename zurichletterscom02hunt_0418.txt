11 8 EDMUNDUS GnmnALLUS [amsr.

ΙΙΙ. Omnia illa senatus consulta, quibus auctoritas papae anteactis
tenebrarum temporibus vel constituebatur, vel constituta confirmabatur,
rescinduntur.

IV. Coronatio Regis confirmatur, propterea quod Regina, mater ejus,
sponte sua imperium deposuerat, eumque in regem creari literis suis
mandaverat. Ἰ

V. D. Jacobus, Moraviae comes, in regni (ut loquuntur) regentem
eligitur, ct illi potestas conceditur, ut nomine Regis rempublicam adminis—
tret, imperetque donec Rex ipse ad 17 aetatis annum pervenerit: id quod
etiam jubente Regina et annorum numerum praescribente factum est.

VI. Formula jurisjurandi praescribitur, quod in posterum reges omnes
praestabunt, eo quo creantur tempore. Promittent enim et sancte jurabunt,
se pro viribus operam daturos, ut christiana religio, quae hodie per totum
regnum praedicatur, sincere retineatur, neve ullis papistarum ceterorumque
liaereticorum traditionibus, quae ipsius puritati repugnant, contaminetur.

VII. Continetur ratio concedendorum beneficiorum his, qui ministerii
officio fungi debent. Illi enim, ad quos patronatus jus haereditario jure
pertinet, aliquem ecclesiae repraesentabunt, quem si ecclesia diligenti facta
examinatione dignum deprehenderit, admittet: sin minus, rejiciet, et alium
illo digniorem ad illud officium deliget.

VIII. In judices, scribas, notarios, publicos apparitores, et lictores
nulli eliguntur, qui non prius religionem christianam professi fuerint.

IX. ¹ Tertiae decimarum solis verbi Dei ministris solvuntur tantis-
per dum, morientibus veteribus beneficiorum possessoribus, beneficiis ipsis
in solidum frui possint.

X. Ad instituendam juventutem in bonis literis et moribus nemo
prius admittitur, quam religioni subscripserit.

XI. Ministris potestas conceditur, ut verbum Dei sincere praedicent,
sacramenta administrent legitime, et vitia ac corruptos populi mores acriter
vituperent.

XII. Patroni eorum beneficiorum, quibus prius sacrificuli in collegiis
fruebantur, possunt eadem nunc convertere ad eos alendos, quos vulgato
nomine Bursarios dicimus, in quorum numerum eligi solent juvenes, qui,
amicis et facultatibus destituti, operam literis aliter dare non possunt.

XIII. Poena in fornicatores statuitur. Nam prima vice SO libras
solvunt, aut S dierum spatio carceribus mandantur, ubi solo pane et cervisia
tenuissima pascuntur. Postea, quum publice habentur nundinae, in loco
eminentiore constituuntur, ut ab omnibus facile conspici possint. Hic
manent ab hora decima in duodecimam, detectis capitibus, ferreis circulis
religati. Secunda vice 130 libras solvunt, aut 16 dies carceri mancipantur;
panis et aqua. pro cibo. Postea in publicis nundinis, ut prius, spectandi
populo proponuntur, ita tamen ut rasa sint eorum capita. Tertia autem
solvunt 200 libras, aut triplicato dierum spatio incarcerantur. Eo autem

