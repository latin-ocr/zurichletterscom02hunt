134 JOHAN'NES JUELLUS AD HENMCUM BULLINGERUM. [Eiusr.

mandare se, ne quis illam agnoscat principem, neve illi obtemperet im-
pcranti; qui secus fecerit, illum se omnibus diris devovere atque exitio
dedere. O sanctam sedem! Sic, scilicet, Petrus olim factitabat. Erant
‘alioqui quibus ista sacrosancta videbantur: ceteri non ita flexibiles
'erant ad omnes nutus pontificis, nec ita didicerant evangelium. Mitto
ad te exemplar illius putidissimae atque inanissimae bullae, ut intelligas,
quam illa bestia solemniter hoc tempore atque impudenter insaniat. Proxi-
mis istis diebus novae turbae coeptae sunt in Norfolchia:-sed auctores
statim primo quoque tempore capti sunt et conjecti in carceres.

Regina Scotioe et patriae profuga asservatur, uti scis, apud nos;
satis illa quidem honorifice, sed ita tamen, ut turbas ciere non possit.
Haec ea est cui papa Pius non tantum Scotiffln, sed etiam Angliam
despondet: sperat enim feminam catholicam, mariti carnificem, atque
adulteram, ad restituendum papismum magnum pondus allaturam. Nos
armamus classem, et militem habemus in procinctu. Ecclesia nostra
ceteroqui, Dei beneficio, tranquilla est. D. Grindallus factus est archie-
piscopus Eb¹oracensis; D. Samlus, qui ante fuerat VigorniensiS, nunc factus
est episcopus Londinensis. Parkhurstus Norvicensis vivit et valet: illum
ego sexennium jam totum nunquam vidi. Deus te quam diutissime con-
servet incolumem ad usum evangelii atque ecclesiae suae!

Saluta meo nomine D. Gualterum, D. Simlerum, D. Lavaterum, D.
Zuinglium, D. Vickium, D. Hallerum, et Bullingeros tuos, quos ego
amo in Domino. Ex itinere: nunc enim obeo provinciam meam, 7
Augusti, 1570.

Tuus in Christo,
J O. J UELLUS,
Episcopus Sarisburiensis.
1NSOR1PT10.

Doctissimo clarissimoque virro, D.

Henrz'co Bullingero, pastori ec-
clesioe Tigurinoe dignissimo, ira-
dcmlur lzoe. Tiguri.

EPISTOLA XCII.

 

JACOBUS LETHEUS AD HENRICUM BULLINGERUM.

. Quoi) nihil hactenus literarum, vir doctissime, dominus meus D.
Henricus Denneius ad te dederit, qui 13 kal. Junii, dum Tiguri suavis-
sima tua consuetudine frueretur, tibi ultro pollicitus est se, si quid novi,
quod scriptione dignum videretur, Genevae intellexerit, tecum illud com-

