xc11.] JAcomrs LETHEUS An IIENRICUM BULLINGERUM. 135

municaturum; scito eum, quo minus promissi munus confecerit, praepro-
pero hinc suo discessu fuisse impeditum. Nam cum Geneva Lugdunum
ante tres menses esset profectus, necessariis quibusdam suis occupatio-
nibus impulsus, nihil interim minus quam de non revertendo cogitans,
ecce! ea nec opinata illic accepit, quae omni exempta mora ejus recta
in Angliam profectionem postulabant. Verum cum jam Caleto, magnis
itineribus contendens, prope admoveretur, nec ad summum a portu me-
dium dici iter abesset; opportune sane ornatissimum virum, quasi coeli-
tus objectum, habuit obvium in via D. Franciscum lValsinghamum,
cognatum suum germanum, qui et tum a serenissima nostra principe
Elizabetha ad Carolum regem, novam pacem gratulandi causa, missus
est legatus, et nunc datus D. Norrisio successor, continua legatione
apud Gallos fungitur. Ab co rerum omnium statum domi forisque me-
lius edoctus, atque ita magnis animi angustiis et molestiis liberatus, una
eum illo Lutetiam Parisiorum reversus est, ubi apud eundem ejusdem
{edibus hyemem (favente Deo) ducere constituit. Lutetia igitur supe-
rioribus hisce diebus ad me scribit, inter cetera mandans, ut cum pri-
mum commode possem, liberandae suae fidei causa haec tibi significarem
per literas suo nomine; simulque suae in te benevolentiae summae
summam constantiam declararem, re magis quam verbis ad omnia tua
causa, si quid poterit, si quid voles, paratam in primis vero, ut pro
maxima illa tua, qua erga illum usus es humanitate, pares, id est maxi-
mas, tibi gratias agerem. Et adscribit, ut si qua in re mea opera
(qui in collegio Genevensi apud D. Portum, Graecarum literarum pro-
fessorem, demoror) tibi usui esse queat, eamet literis tibi offeram, et
de quibuscunque tuis negotiis, quae mihi accuranda dederis, parem ac
de suis cogitationem curamque suscipiam. Ego vero facio, ac lubens:
non solum domini mei, cui debeo, causa, quem ita velle video; sed tua
etiam ipsius gratia, quem ob insignes illas Dei dotes et illustria orna-
menta, quibus quasi stella quaedam primae magnitudinis (ut α’στρονο-
μικῶς loquar) splendes in ecelesia Dei, te veneror et colo. Jube
igitur, manda, impera; invenies in me ad nutum omnia: quac si ut
efficiam, prudentia, industria, opera consequi non poter0; illis tamen
przestandis officio, diligentia, fide non deero. Nihil igitur jam restat, nisi
ut quid velis exspectem, exspectato satisfaciam, tametsi fortasse non ex-
spectationi.

Sed pene oblitas eram te domini mei nomine salutare, quod utique
jusserat; sed modum non audeo subjicere. Nam si, te ut diligenter
salutarem, jussisse dicerem, illud diligenter mihi praejudicium parere pos-
sit, utpote de cujus in rebus hic tuis gerendis diligentia in dubium
tibi venire queam, qui me tam negligentem gesserim in te salute modo
impertienda, eam, quae primo quoque tempore fieri oportebat, in calcem
epistolae rejiciendo. Quid quod etiam mihi majorem in modum rogan-

