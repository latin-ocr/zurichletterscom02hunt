138 monzons cox us [EPIST.

malum daretur. Vanissima sunt sane, quae a contentiosis tuis auribus
insusurrantur, nimirum praeter vestes multa alia obtrudi ecclesiis, et esse
qui Reginae nomine abutantur: praeterea, ministros ejici ab ecclesiis, qui
decretis quorundam subscribere nolunt. Quasi vero quidam sint in Anglia,
qui privata auctoritate decreta condere audeant, et fratribus observanda
proponere. Illud autem ut falsum, ita etiam injurium est et Reginae et
verbi ministris, nimirum quod indulgeamus regiae celsitudini, audaciorem-
que reddimus, ut quidvis ex suo arbitrio statuat. Absit hoc, ut quisquam
tale suspicetur de tam pia et religiosa heroina, cui summa semper religio
est a praescriptis legibus vel tantillum quidem deflectere. Imo conciones
acres et satis mordaces animo patientissimo solet audire. Iterum absit
longissime, ut verbi ministri in turpem adulationem foede degenerare judi-
centur. Nos equidem neminem hactenus novimus veltua, Gualtere, vel
quorumcunque piorum patrum auctoritate, abusum ad comprobandas
papisticas faeces, quas una cum illis rejicimus serio et condemnamus.
Neque verum est, nos quicquam fratribus obtrudere ex papae culina pro-
fectum. Vestis candida longe ante papismum in ecclesia Christi usur-
pata fuit. A nobis autem proponuntur ista legibus ante sancita, non uti
papistae fuerunt abusi ad superstitionem, sed tantum ad distinctionem, ut
ordo et decorum servetur in ministerio verbi et sacramentorum. Neque
pastores boni, neque homines pii istis offenduntur.

AEgre ferre videris, quod episcopi istarum rerum executores constitue-
bantur. Imo insinuare videris, ex Christi parabola, nos esse perfidOS,
ebriosos, et conservorum caesores, et quasi aulicorum superstitiosorum
figmenta probemus, etiam quasi ministros pios inhumaniter tractemus, et
temeritatis ministros nos praebeamus. Putabas nos talium ministrorum
causas esse defensuros.

Dura sunt admodum ista et a veritate alienissima. Annon semper ab
exordio ecclesiae bene constitutae, rituum ecclesiasticorum cura et con-
servatio fuit praecipue penes episcopos? Annon rituum contemptores et
violatores ab episcopis reprehensi fuerunt, et in ordinem redacti? Legatur
sanctae ecclesiae praxis, et liquido constabit hoc verum esse. Jam vero,
qui hoc munus obeunt, iniquissimum fuerit ut inter perfidos aut ebriosos
computentur. Ingenue vereque fateris, domine Gualtere, esse ex fratri-
bus istis quosdam morosulos, imo dicere potuisses, obstreperos, conten-
tiosos, et ecclesiae non male constitutae unitatem scindentes, et divini cultus
formam ex suis capitibus confictam passim populo tradentes, eo interim
libello, a piis patribus composito et justa auctoritate promulgato, jam peni-
tus spreto et conculcato. Ad haec, concionibus suis nimium popularibus
contra sordes papisticas et portentosas vestes invehuntur, quas clamant
impietatis et damnationis aeternae ministras. Nihil illos movet vel regni,
vel ecclesiae nostrae, vel serenissimae Reginae, vel fraternae commonitionis,
vel piae exhortationis auctoritas. Neque quicquam pensi habent infirmo-

