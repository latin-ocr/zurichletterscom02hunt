xcxv] An RODOLPHUM GUALTERUM. 139

rum fratrum nostrorum, instar lini adhuc fumigantium, scd animos illorum
periculose exulcerare nituntur. Hi nostri fratres prudentiam Paulinam
nos imitari non sinunt, qui omnibus omnia factus fuit, ut omnes lucri-
faceret. Consilium vestrum, maxime vero venerandorum patrum, Martini
Buceri, Petri Martpis et Henrici Bullingeri, apud hos homines nullum
habere potest locum. Immerito non praestiti officii nobis nota inuritur,
quod illorum causam non defendimus, quos habemus pacis et religionis
turbatores, quique concionum suarum impetu ita miseram plebeculam
dementarunt, eoque vesaniae nonnullos adegerunt, ut jam templa nostra
ingredi obstinate recusent, aut ad baptizandum suos parvulos, vel ad sacram
coenam manducandum, vel ad conciones audiendum. Segregantur penitus
et a nobis et ab illis bonis fratribus nostris3 diverticula quaerunt3 priva-
tam religionem instituunt, privatasque domus frequentant, ibique sua
sacra peragunt; uti olim Donatistae, uti hodie Anabaptistae, uti ctiam
papistae nostri, qui civitates circumeunt, ut alicubi missas clanculum
audiant. Illud denique nimis odiosum, Reginam nostram eum papa
copulare. Facessat papa quo dignus est. Reginae nostrae, summo
magistratui, non iniqua praecipienti, functionis nostrae reddenda ratio, etiam
eoram Deo.

Haec pauca habui notanda in tua epistola, dilectissime frater, ut post-
hae fidem non habeas cuivis spiritui, utque quandoquidem tanta te Deus
eruditione et pietate imbuerit, nominis tui rationem habere cures, Haec
ab animo candido profecta aequi boni consulturum te non diffido. In
Christo vale.

Ex Insula Eliensi in Anglia‚ 12 Februarii, 1571.

Tuus in Christo frater,
RICARDUS COXUS,
¹Episcopus Eliensis.

lecmPTlo.

Pientissimo atque eruditissimo fratri

meo in Christo, dilectissimo D. Ro-

dolplzo Gualtvro, ecclesiae Tigurinae
ministro fidelissimo.

