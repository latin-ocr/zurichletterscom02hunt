11‘0 JOHANNES JUELLL's [Epls's.

EPISTOLA XCV.

 

JOHANNES JUELLUS AD HENRVICUM BULLINGERUM.

S. PL. in Christo. Scripsi ad te, ornatissime vir et pater in Christo
colendissimo, sub initium Septembris satis prolixe de onmi statu nostra·
rum rerum. De illis literis quid factum sit, adhuc nescio. Fit enim
saepe turbulentis istis temporibus, ut literae aut concidantur innocentes,
aut extinguantur in itinere. Si eas intellexero ad te incolumes perve-
nisse, ero alacrior ad scribendum.

Ecclesiae nostrae hoc tempore Dei opt. max. beneficio tranquillae
sunt. Sanctissimus conatus cst, quantum potuit, omnibus modis miscere
onmia. Sunnniserat ad nos inanissimas bullas, quibus et Elizabethae
Reginae gubernacula reipublicae ct Christo regnum suum abjudicaret.
Illarum ego ad te superioribus nundinis exemplar misi, ut intelligeres,
quam ille senex et fatuus solemniter insaniat. Omnia illius consiliorum
mysteria ita ab illis, qui regni nostri clavum tenent, prudenter patefacta
et dextre appositeque refutata sunt, ut nunc a pueris rideantur. Perduelles
illi miseri et fatui, qui jam ante menses octodecim coeperant in agro
Dunelmensi tumultuari, nunc exulant in Flandria eversi rebus omnibus.
Lovanienses nostri unum jam atque alterum annum nihil scribunt. Regina
Scotite asservatur, uti scis, apud nos liberali custodia, honorifice et ap-
paratu prope regio: tamen asservatur. Id illa impatienter et indigne
fert, et sibi injuriam fieri clamitat: nosti enim spiritus atque animos
Guisianos. Aiunt fratrem Regis Galliae illam ambire conjugem. Interim
res Scoticae in illorum sunt potestate, qui profitentur evangelium. Societas
illa, quae nobis aliquando fuit cum Antverpiensibus, ante aliquot annos
illorum injuriis et perfidia violata, non potest adhuc coalescere. In
Hispaniis 'Mauri numero, viribus, et victoriis crescunt; Philippus in
singulos dies imminuitur. De Cypro vcro et Venetis rebus quid ego
tibi? Turcam nunc aiunt imminere Italiae. Ille saltem fraenabit anti-
christi ferociam: nam Christiani principes toties admoniti nihil audiunt.
Elizabetha Regina nostra convocavit 1)rocereS‚ et indixit parlamentum
in secundum diem Aprilis; quod felix faustumque sit et ecclesiae et
reipublicae! Ibi demum, spero, videbo Parkliurstum tuum meumque, quem
septennium jam totum nunquam vidi.

Gualterus Haddmms, vir pius et facunclrm, obiit diem suum. D. Grin-
dallus Eboracensis, Sandus Lomlinensis, Hornus Vintoniensis‚ absunt
a me longe gentium, quisque in sua specula. Omnes tamen tibi cupiunt
et te salutant.

Ego Julio meo debeo xl. Gallicos coronatos. videlicet duorum anno-

