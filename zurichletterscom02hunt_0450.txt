144 Ricmnuscoxus An flmmeum marmanum· [amar.

nostra omnium causa adeo sit tibi cordi. Ego de lioc argumento· jejune
atque dilute ad te scripsi3 at alter ex fratribus meis plenius et copio-
sius egit, qui et ipsius bullae copiam tibi fecit. Extorsit a tua pietate
hanc bullae impugnationem et nostri amor, et rei indignatio, et veritatis
zelus ardentissimus. Hactenus vixisti in sanctissimis sacratissimisque
divini verbi studiis, ut illud modis omnibus coleres et promoveres. Huc
ab ineunte aetate vocatus fuisti3 hanc tuam vocationem strenue ornasti,
in eaque usque ad terminum vitae dabit Dominus ut persevereS, ad con-
scientize tranquillationem et piorum omnium exspectationem avidissimam.
Hinc est quod occasionem captes undicunque de religione christiana
bene merendi, et in pietatis hostes acriter animadvertendi. Hinc est
quod tum tempestive Brentii morbo mederis, et bullae furorem com-
pescis. Equidem diligentissime curabo ut Regina nostra, et Latine et
Graece doctissima, intelligat tuum erga ipsam studium et benevolentiam,
efficiamque ut libelli tui gustum capiat suavissimum. Quod autem nobis
commendas rationem tractandi libellum tuum, cogitamus ut quam pri-
mum typis excudatur, ct sub Henrici Bullingeri nomine in publicum
prodeat; mittamque ad te, quam primum potero, aliquot exemplaria.
Henricus ille Butlerius, quo de scribis, nondum mc invisit. Dabo
operam ut, eum ad me accesserit, mea opera non indiguerit. Servet
te Deus optimus maximus, frater in Christo dilectissime, idque multos
annos, ad ecclesiae utilitatem; precamurque ut precibus tuis nos Domino
commendes, maxime qui in ipsius vinea laboramus. Nova nulla tibi
impertio; nam frater meus dominus Hornus id sc praestaturum esse
promisit.
Tuus in Domino frater carissimus,
RlCARDL‘s,
Episcopus Elien.
INSCRIPTIO.
Colendz‘ssz‘mo in Clzrz'si0smsri mistique
dilectissimo, D. waico B‘ullingero,
ecclesiae Tigurlnoe ministro meritis-
simo.

EPISTOLA XCVIII.

 

ROBERTUS HORNUS AD HENRICUM BULLINGERUM.

ETSI, carissime Bullingere, ingratitudinis suspicionem amor non ad-
mittit, nequc judicii temeritatem permittit prudentia; tamen et officii
debiti exspectationem ardentem laedit tarditas, et praetermissi excusationem

