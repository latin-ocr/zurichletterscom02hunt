xcvnn] uouemus nonnus AD HENRICUM nummo-naum. 145

seriam postulat negligentia. Verum accusationem causa non patitur;
non est enim mihi culpae conscientia: nec excusationem sane efflagitat
natura tua, quia non est suspicax aut iracunda. Attamen vel quia du-
bitare potes de causa, instruendus es, ne vacillet opinio; vel quia
scire fortasse cupis, satisfaciendum est voto, ne vulneretur. Neque enim
aut officii mei contemtu temere, aut humanitatis tuae oblivione negli-
genter, aut ulla ratione factum putes inhumaniter, quod literis tuis jam-
dudum missis jamdiu non responderim. Sed quia cum et domi nostrae
turbatum sit nonnihil, et foris undique vehementer sit tumultuatum, sic
ut ipsa etiam ad vos usque maria quotidianis bellorum flammis exarse-
rint: nec data est certe ulla scribendi opportunitas, nec oblata est hac-
tenus, ex quo e medio sublatus est noster Abelus, mittendi ratio; neque
si scribere libuisset, aut licuisset mittere, explorata tamen fuisset tra-
dendi certitudo. Nunc vcro et opportunitatem nactus et nuntium, nec
argumentum deesse debuit amantissimis tuis literis jamdiu provocato, et
salutationibus amicissimis in epistola bullae papali praefixa nuperrime
factis instigato; nec voluntas abesse potuit, jam pridem ante multumque
cupienti. Facio tamen, quod solent ii, qui cum aere alieno vehementer
obstricti sunt, sic ut multis multa debeant, omnibus tamen plene sol-
vendo non sint3 quod habent, id totum tradunt uni aut alteri credito-
rum, qui ex aequo aliis partiatur, sicque singulis pro posse suo satisfaciunt.
Ita, quando non tibi modo, sed etiam Gualtero meo, Simlero, Zuinglio,
Lavatero, W'olfio, ceterisque fratribus Tigurinis in Christo mihi dilectis-
simis, hoc nomine multa debeam; quod habeo, id totum tibi in manus
trado, ut inde tibi et illis creditoribus isthic meis satisfiat. AEqualiter
igitur partire atque communica cum illis, quidquid novarum mercium
vobis extrudo ex Anglia, Scotia, Gallia, Flandria. Mercimonia vcro
Romana vobis non offero; vilescunt enim apud vos, sat scio; quod cum
multis modis constet, tum maxime ex doctissima bullae papalis refutatione,
qumn ad nos jam pridem transmisisti, quae etiam modo omnibus pro-
mulganda, sub prelo est, manifestissime apparet.

Respublica nostra jam fere per integrum triennium periculose qui·
dem et horribiliter agitari coepta est, dum et foris perfidis hostium in-
sultibus conquassata, et intus domesticis perduellionum vulneribus confossa
et conturbata est. Utrumque pestis genus, ut fieri solet, exitialis illa et
execrabilis totius orbis Erinnys, papismi stirps et propago, genuit. Sed
nobilis illa nostra et excellens virgo, domi suae secure conquiescens, utras-
que una vires fregit, et illos sine sudore et istos sine sanguine profli-
gavit. Ita omnia, quasi ex insperato, coelitus obvenerunt, ut non immerito
dc coelo suo exercituum et virtutis Dominus evangelii sui causam sus-
cepisse, suisque quasi manibus propugnasse, videretur. Illorum arma,
thesauros, classes nobis de coelo venti, spontaneis quasi flatibus, invex-
erunt3 istorum apparatus, munitiones, milites, ipse regalis exercitus ad-

³³10
[marcu 1.i:'1*'rn1³s.]

