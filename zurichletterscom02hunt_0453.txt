xoium] An namucum BULLINGERUM. 147

cipitant ac submergunt. Hic autem religionis nostrae adversarii mirum
est quam idoneam, ut sibi videntur, evangelii deformandi ansam arri-
piant: regiae majestatis auribus insusurrant, hunc esse evangelii nostri
fructum maturescentem, hanc solam doctrinae nostrae messem exspectan-
dam3 ita ut, nisi sacrosanctum cor illud veritatis esset amore prorsus
inflammatum, jamdudum istorum aspersionibus refrixisset. En! Bullin—
gere optime, effeci, quanta potui brevitate, ut uno quasi obtuitu rerum
nostrarum rationem universam, et reipublicae faciem, et ecclesiae formam
integram, intueare. “

Gallia, longo jam tempore suis ipsius vulneribus sauciata, et quasi lassata
bellis, nunc tandem aliquantulum respiravit: evangelium quidem admittit,
sed quasi pestem ; sic ut civitates nullas invisat, nisi paucas easque perpu-
sillas‚ aut si majorcS, sic ut extra moenia commoretur. Curiae vero curiose
admodum cavetur, ne Christum admittat aliquando vel hospitem; ideoque
ad quaedam milliaria, sub gravi poena, jubetur exulare. Cardinalis' et nobilis
cum primis ct pius vir, religionis causa hic apud nos exulans, dum Cantu-
ariae nostrae ad dies aliquot commoraretur, ventum exspectans ad reditum
secundum ac salutarem, lethali veneno pontificiorum, ut aiunt, et sane
credibile est, flagitio ac scelere confectus contabuit. Sed quid ego ex
Gallia Tigurum quicquam exporto'? Nihil enim ex Gallia convehi solet,
quod Tigurinis non sit vulgare, quo etiam non abundatis. Hoc unum
tamen arbitror vos non accepisse, vel saltem rarius apud vos esse: Dux
Andegaviensis‚ Galliae regis frater, vehementer Reginae nostrae factus est
procus. Quem successum habitura res est, nondum constat. Ut plane
approbari nondum audio; ita quicquam adhuc improbari prorsus non video.
Si quaeras, quid ipse sentiam; difficile est profecto in principum rebus
esse judicem. Id tantum dicam: quas credunt fore, has arbitror non
futuras vere nuptias. Multa sunt, quae faciunt ut metuam; non pauca
sunt etiam, quae adducunt ut optem. Ceterum ista, ut nostra omnia,
divino judicio prudenter et bonitati probe disponenda relinquo. Quod si
tam ad evangelii fructum propagandum et nominis Christi gloriam illus—
trandam faciet, quam et ad res privatas singulorum utile, et ad publicas
omnium futurum videtur prima facie salutare, abunde satis ct vitae et voto
nostro fuerit satisfactum.

Atque ut hic nonnulla de vicina nostra Scotia intertexam. Ea quidem
foedissimis nuper homicidiis labefactata, et nobilissimorum hominum cruen-
tata sanguine, et regis sui, juvenis ex Anglia praeclarissimi, et post eum
Jacobi regentis optimi, quos duos horribili et luctuosa caede sustulerunt,
adhuc mutuis istarum rerum odiis incandescit. Regina dum ob mariti
necem suspecta, ab cjus regni proceribus sive ad purgationem sive ad
poenam perquisita est, ut proximis significavi, clam huc fugit in Angliam,
ubi adhuc captiva retinetur. Illa fugam, alii furtum, saepe sunt machinati ;

haetenus tamen tentatum est frustra: diligenter enim admodum et serio
*lo-2

