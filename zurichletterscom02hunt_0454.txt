148 nonanus nonnus [mns'r.

custoditur: quo consilio, pauci norunt; quo eventu, nondum constat;
qua spe, aut potius quo metu, dolet dicere. Qui eam huc coegit, et facile
valet, quia potens est, si videbitur ; et non difficulter volet, quia misericors
est, si orabitur, onmia pro voluntate sua etiam ad voluntatem nostram
dispensare. Hic vero, quam mire haec omnia, praeter spem omnem,
bonitatis ille omnis Deus ac gloriae Dominus integra conservarit, 'ex-
perientia certum cum sit, dictum sane fuerit verum : etsi quia eventu rarum
est, auditu prope fuerit incredibile. Nam et Gallico tumultu illo, et Scotica
ista contentione, etiamque simultate Hispanica, quae omnia exili apparatu
aut exiguo labore confici nunquam potuerunt, Elizabetha nostra, unica
quasi negotiorum illorum nutrix, evangelii solius causa partes piorum
illaesas conservavit, quae alioqui haud dubie jam olim defecissent. Sed
vide antiquum sane pontificiorum et commodissimum quasique praecipuum
stratagema, quod jam et quotidiana consuetudine familiare factum est, illis
et longo usu ac possessione plane proprium. Nobilissimac virginis Eliza-
bethae corpusculum tenue infinitis prope conatibus obsident, et quam studio·
sissinie jam ad mortem conquirunt, et veneno et violentia et fascinatione et
proditione, ceterisque ejus generis, quae cogitari unquam potuerunt, modis
omnibus, quod profecto horribile est vel recordari. Hactenus tamen ut
eain evangelio suo Deus fidelem et industriam habuit Deboram; ita
sane Judithain fecit triumphantem: annosam quoque faciat Annam coin·
precamur.

Habes quidem Scoticas merces, non modo sordidas atque improbas,
sed vere tenebrosas. Nunc ergo Flandricas accipe, perpaucas quidem
illas, quas tamen haud dubie dixeris elegantes. Fuit apud nos nuper
homo quidam, non ineruditus doctor legis, cujusmodi, opinor, Christo
inter Judaeos olim mortem intentarunt, cognomento Story, vir quasi
ad crudelitatem natus, Marianis temporibus saevissimus persecutor, cui
sanctos occidere pro lucro, sanguinem effundere pro ludo erat: is igitur,
postquam felix ille dies nobis illuxit, quo Deus Elizabetham nostram
ad Anglicani culmen imperii evexit, pro laesae majestatis aperto scelere
captus continuo et incarceratus est. Paullo post, quum esset custos justo
negligentior, carcerem perfregit, ac profugit in Flandriam, atque Albae
duci, capitali regni nostri adversario, in illis locis degenti, fit servus. Hie
ille, quasi ex inferis furia quaedam prolapsa, seu ut verius, tanquam scc-
leratus quidam Davus, mirum cst continuo quam interturbat omnia:
mercatores in iis locis appulsos, impetrata ducis licentia, spoliat, affligit,
incarcerat: populum Anglicanum ad seditiones sollicitat: strenue ac
veliementer agit cum Albano, ut milites ac apparatum tam sancto negotio
munifice largiatur: denique manibus pedibusque obnixe agit omnia, ut
nobilissimae Reginae, principi suae⁷ et regno praeclarissimo, patriae suae,
immaturam ct luctuosam caedem inaudita quadam crudelitate arcesseret.
Hic vero mercatores, qui Davi istius crudelissimis verberibus quotidie

