150 JOHANNES PARKHURSTUs [nrlsr.

EPISTOLA XCIX.

 

JOHANNES PARKHURSTUS AD HENRICUM BULLINGERUM.

SALst sis, suavissime Bullingere. Quarto Martii insignis papista
Boxalus, Reginae Mariae secretarius, Lambethae obiit. Quo quidem loco
ante illum unus ex ejus consiliariis, Thirlbaeus episcopus Eliensis etiam
mortuus est. Circa finem Junii David Whithedus octogenarius, vir
omni literarum genere excultus, ex hae vita Londini migravit. Thomas
Spenserus, doctor S. theologiae et archidiaconus Cicestriae, 8 Julii diem
clausit supremum. Is diligentissime in mea Suffolcia munus obiit concio-
nandi. Fuit is nobiscum Tiguri. D. Collis, non ille qui fuit Tiguri, sed
quem tantopere amabat D. Wolphgangus Weidnerus, archidiaconus Esv
sexiae, eodem tempore ad superos concessit. Fuit uterque in concio-
nando mirus artifex.

Hoc fere biennio fuit hic Nordovici inter extraneos implacabilis con-
tentio, necdum est consopita3 sed aliqua jam spes affulget, omnia in
meliori et pacatiori statu futura. Quantos ego toto hoc tempore in· =
sumpserim labores (de sumptibus nihil dico), vix credideris: et tamen
refractarii homines nihil de suo jure cedere volunt. Ego semper mitis-
sime et humanissime cum illis egi, at nuper duriuscule, mea renitente
natura. Sed quid facias? Cum hac res non succedat, alia aggrediun-
dum est via. Tres eorum concionatores, ambitiosi quidem illi et glo-
riolae cupidi, has turbas dederunt et continuarunt. Parum abfuit, quin
tota congregatio dissolveretur. Numerus eorum circa quatuor millia. Tur-
bulenti fuerunt Angli in Germania, fateor; at si ad hos conferas, erant
quietissimi. Nihil profecto fingo. Magna fuerunt inter horum conter-
raneos dissidia, Sandwici in Cantio, sic etiam Londini, quae nondum
sunt sepulta, ut audio. In ecclesia Gallica apud nos omnia sunt valde
pacata. Sunt hi in numero fere quadringenti.

In Scotia vera religio floret. Sed proceres inter se nonnunquam
proeliantur, non pro religione (cui omnes fere favent), sed pro custodia
Regis, cui inter hos praecipui inhiant. Regina Scotiae in Anglia adhuc
detinetur. Archiepiscopus Sancti Andreae, multarum auctor turbarum in
Scotia, mense Maio ad furcas et ex hac vita est sublatus.

Marchio NorthamptonensiS, frater reginae Catherinae, ultimae Hen-
rici VIII. conjugis et dominae meae clementissimae, (cui ego in munere
concionandi ante viginti tres annos inservivi‚) circa initium Augusti fatis
concessit. Cum ego essem Londini, (luxit pulcherrimam puellam Ger-
manam, quae post discessum Marchionis Badensis et Ceciliae ejus uxoris
ex Anglia in Reginae aula remansit. Fuit noster marchio annos natus
sexaginta et, credo, multo plures. Tuus filius Henricus Butlerus valet.

