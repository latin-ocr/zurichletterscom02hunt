1 52 EDMUNDus GRINDALLUS [EPIST-

penuria laborantibus, tenacius haerebant, pro virili laboravi, atque adhuc
laboro. J am post suppressam seditionem plebem, quoad externam obedi-
entiam, obsequentiorem invenio quam putabam: fuerunt enim his malis,
quae bella civilia comitari solent, satis afflicti, atque idcirco humiliores.
Utinam illos tam bene in vera religione institutos invenissem, quam meos
Londinenses et Essexenses successori meo reliqui! Sed tamen spero, Do-
mino dante incrementum, cum tempore etiam hic multum confici posse.
Dominus Dunelmensis, qui perpetuo est valetudinarius, nuper graviter
laboravit3 sed jam Domini benignitate revaluit.

Bonum J uellum, Sarisburiensem (eeclesiae nostrae juxta nomen suum
gemmam et unicum ornamentum) circa initium Octobris elapsi amisimus,
vel potius praemisimus.

Scio te nulla curiositate, sed ex aliis causis, uti scribis, justissimis, velle
de rebus nostris aliquando certior fieri, quemadmodum et nos de vestris,
qualescunque illae sunt, audire cupimus: sumus enim ejusdem corporis
membra. Spero igitur me posthac, compositis jam rebus, singulis annis
bis ad minimum, more solito, ad nundinas scilicet utrasque F rancofordianas,
ad tuam pietatem scripturum. Res nostrae ad praesens, summa Dei benigni—
tate, satis sunt tranquillam quum tamen in fine superioris aestatis, nihil
tale suspicantes, in maximo discrimine fuerimus, ut ex scripto quodam istis
incluso, et sub epistolae forma, non sine publica tamen auctoritate, nostra
lingua evulgato et in Latinum verso, facileI conjicere poteris. Guisiaca
proles, quae se Scotiae reginam vocat, jam arctiori custodiae deputatur.
Thomas dux Norfolciae 16 hujus mensis ad judicum subsellia adtractus fuit,
ct ob crimen laesae majestatis capitali sententia condemnatus. Sed an sit
brevi de eo extremum supplicium sumendum, nos, qui ab aula procul absu-
mus, adhuc ignoramus Alii ejusdem conspirationis socii in vinculis sunt,
similem aleam subituri.

Scotia propter intestina dissidia toto hoc anno miserrime afflicta fuit.
Nam post mortem J acobi regentis surrogatus fuit avus pueri regis. Is fere
ante annum arcem Dunbartonensem munitissimam, ad Cludae fluminis ostia
positam, nocte admotis scalis et interfectis excubitoribus, ex improviso
occupavit, atque archiepiscopum S. Andreae in eadem inventum, qui fuit
ducis Hamiltonii frater nothus, suspendio vitam finire coegit. In hujus
suspendii ultionem circa initium Maii elapsi, Hamiltonii cum 300 equi-
tibus nocte Sterlingum oppidum intrarunt, atque ibi novum regem in
hospitio suo apprehensum statim interfecerunt. Huic suffectus est per
regios comes de Mar, vir bonus, sed non admodum potens. Grassantur
igitur Scoti inter se caedibus mutuis, in plurimas factiones tum publicas
tum privatas divisi. Qui pro Regina stant, Edinburgum et arcem ejusdem
occuparunt. Regii Lytam, portum propinquum, muniverunt et praesidio
firmarunt. Arcem Edinburgensem Jacobus regens Kirkcaldio cuidam„

[¹ MS. facem]

