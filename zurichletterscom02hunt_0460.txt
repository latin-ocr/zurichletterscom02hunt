154 Enwmus smnus An Hammeum BULLINGERUM. [misr.-

tationem penitus abjecissem. Huc etiam accedit quotidiana quaedam
negotiorum moles, quae mihi indies locus ille facessit, in quo jam po-
situs sum; quibus ita propemodum opprimor, ut nulla mihi opportunitas,
vel ad me ipsum relaxandum, vel ad alios scribendum concedatur. Pos-
tremo, etiamsi temporis et otii satis daretur, haec tamen hujus tempes-
tatis ratio est, ut nihil a nobis transmitti ad vos poterit, praesertim cum
omnia terra marique ita interclusa sint, ut literas mittere non sit tutum.

Literas vero tuas proxime scriptas accepi ultimo Decembri, quibus
perlectis, ut tuae petitioni satisfacerem, quanta poteram cura providebam.
Quod nepotem illum tuum et ceteros illos vestros episcopo Nordovicensi
commendaveras, incidisti in eum virum, cui voluntas fortasse summa tibi
gratificandi fuit, facultas certe ne minima quidem adfuit. Nam dum
nuper suarum rerum procurationem perfidis hominibus nimis confidenter
imposuit, eorum opera perfectum est, ut grandi aere alieno opprimeretur:
ita fit, ut nec se ex istis miseriis expediat, nedum aliis subsidio esse
possit. Ego vero, partim tuae benevolentiae recordatione permotus, par-
tim quod et Deo et tibi imprimis gratum me facturum intelligebam,
illos mihi suscepi adjuvandos. Itaque illos ad academiam Cantabrigi-
ensem celeriter curavi ablegandos; et ut facilior via esset, cum ad
nostram, tum ad alias linguas perdiscendas, in diversis collocandos
collegiis censui, ne assidua illorum coitio alienas linguas discendi stu-
dium retardaret. Tametsi vero ego ipse mearum rationum et sumtuum
difficultate magnopere perturbor, illorum tamen singulis viginti coronatos
de meo impertivi, ut vivendi molestia in peregrinis locis minueretur.
Ceteris in rebus omnibus, quantum meae ipsius rationes patientur, me
non defuturum illis polliceor, ut liberius possint in liis suis studiis ex-
currere, quae aliquando Christi ecclesiae sunt profutura. Praeclarum enim
esse semper duxi, beneficium serere, quod suo postea tempore Christi
oves metere possunt. Meae erga illos etsi non summae liberalitatis, at
rectae tamen voluntatis et amoris testes, ipsorum literas ad te misi3 ut
ego quid fecerim, plenius ex ipsorum quam ex meis literis intelligas,
Amico mco et fratri in Christo carissimo, D. Rodolpho Gualtero, ut
salutem ex me dicas plurimam, te etiam atque etiam rogo. D. Jesus
Christus te et tuos labores, quos in Christi evangelio amplificando sus-
tines, promoveat!

Dat. Londini in Anglia, 17 Febr. 1572.

Tuus in Christo frater carissimus,

EDWINUS SANDUS,

London. episcopus.

JNSCRIPTIO.
Venerando patri et fratri in Christo

carissimo, D. Henrz'co Bullingew,
Tigurince ecclesiae in Helvetia mi-
uistro dignissimo.

