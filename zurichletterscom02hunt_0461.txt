cu.] JOHANNES mmfflunsrus An ΗΕΝἙιουΜ nortmannum. 155

EPISTOLA CII.

 

JOHANNES PARKHURSTUS AD HENRICUM BULLINGERUM.

DocTiss1MA tua refutatio bullae papisticae per omnium manus volitat:
loquitur enim Anglice‚ et excusus est Londini. Bene a vobis factum
est, quod tam diligenter responderitis insulso et furioso Brentii testa-
mento.

Tribus illis litigiosis in ecclesia Belgio-Germanica concionatoribus
impositum est silentium, et duo alii in eorum locum surrogati: 17 ex
cadem ecclesia calendis Novembr. propter foedum ebrietatis vitium e
nostra civitate sunt expulsi. Circa medium Decembris Legatus Hispa-
nicus jussus est intra triduum (sub poena capitis amputandi) ex Anglia
discedere: sic enim quidam ad me scripsit Londino; sed id an verum
sit, nescio. Certe abiit, excessit, evasit.

Dux Nortliumbriae‚ 16 Jan. a septima in aurora ad septimam sub
noctem in aula WVestmonasteriensi suam causam egit. Multa sunt illi
laesae majestatis crimina objecta, quae illc, ut potuit, diluit. Tota illius
causae cognitio et judicatio ad novem comites, unum vice-comitem, et
quindecim barones devoluta est. Isti omnes unanimi consensu eum reum
pronunciaruntz atque ita tandem morti adjudicatus est. Vivit tamen
adhuc in turri Londinensi inter spem metumque.

Superiori anno nives ‘circa initium Februarii sunt liquefactae. Hoc
anno tum demum coeperunt, ct circa initium Martii liquescebant.

Bene convenit inter nos et Gallos: at Hispani frontem corrugant.
Ago ingentes gratias pro elegantissimo illo libello de auctoritate scrip-
turae et ecclesiae: quisquis composuit, certe vir doctus est et pius. Si
Zuinglio tuo opus erit nostra opera, illa minime frustrabitur. Hoc tibi
et illi persuasissimum esse velim. Certe vestram de me opinionem
nunquam fallam. Non possum plura; nam multis iisdem seriis negotiis
adobruor. Vale, mi Bullingere. Saluta omnes amicos. Mea vos omnes.
Raptim. Ludhamiae, 10 Martii, 1572.

Thus,
JOHANNES PARKHURSTUS‚
Nordovicensis.
1Nscn1rT10.
Eximio viro D. Henrz‘co
Bullz'ngero. Tiguri.

