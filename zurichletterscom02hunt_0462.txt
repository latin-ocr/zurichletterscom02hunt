156 aicAnnus coxus An HENRICUM BULLINGERUM. [Epist.

EPISTOLA CIII.

 

RlCARDUS COXUS AD HENRICUM BULLINGERUM.

SALVE plurimum in Christo, frater. Literas tuas multis nominibus mibi
gratissimas, quas 12 Martii scriptas fuisse significas, ad finem mensis Maii
accepi ; ex quibus intelligo nullos hactenus te accepisse libellos hic typis
excusos, quos contra bullam papisticam doctissime et pientissime scripseras.
Misi equidem ad nundinas Francfordianas autumnales et literas, et libros
quatuor, et pauxillum pecuniae in usum tuum et Julii nostri. Pecuniam
traditam fuisse intelligo, sed literas et libros adhuc haerere in via significa-
tum est. Iterum igitur mitto pauca exemplaria, quibus, si alia non recepe-
ris, uti liceat.

Quae autem scribis nova, Deus optimus maximus vertat omnia in
commodum nostrum et in nominis sui gloriam! Volupe nobis est, quod
ecclesiae vestrae pacatae sunt, non sine accessione aliarum ecclesiarum ad
sinceram christianae religionis professionem. Cum dabitur regiam majes-
tatem convenire, non ero immemor ipsi declarare, quanto illam studio et
benevolentia prosequaris. Vehementer illi placuit tuus ille libellus contra
bullatas nugas, quem avidissime perlegit, quemadmodum superioribus
literis, nondum tibi traditis, significavi.

De bello Turcico hoc tantum dico:

Tunc tua res agitur, paries cum proximus ardet.

Hactenus antichristus extitit papa: quod si alterum, nempe Turcam,
excitare voluerit Dominus, id merentur peccata nostra. Res nostrae sic
habent. Dux (Norfolciae), qui Reginae nostrae insidias nequissime molitus
fuerat, merito supplicio affectus est. Maria, Scotorum nuper regina, hostis
regni nostrae et Reginae publice declaratur, et carcere diligenter asservatur:
quae quidem et nostri regni demolitionem et reginae nostroe internecio-
nem et religionis nostrae subversionem modis omnibus meditabatur.

De nepote tuo Zuinglio malo pauca dicere, quam cum dolore multa.
Res mortalium non nostro arbitrio, sed divina providentia, reguntur. Con-
ditio Rodolphi longe felicissima, quamquam carnis affectus illi insulse
adversetur. Denique ferendum est, non culpandum, quod vitari non potest.
Dominus J esus Christus te diutissime nobis servet incolumem, frater obser-
vande! Londini ex aedibus meis Holburnensibus, 6 J unii, 1572.

ὴ Tui studiosissimus,
RlCARDUS COXUS, Eliensis episcopus.

Statui libellos ad te mittere; sed hie noster tabellio literas, non sarcinas,
libenter portat. Alias mittendi sunt libri ad nundinas Francfordianas
proximas, si fieri potest.

1Nscmr'r10.
Observandissimo in Christo fratri, D. Hernico Bul-
lingero, ecclesiae Tigurinae pastori wgz'lantz'ssimo.

