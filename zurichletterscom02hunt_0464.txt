1 58 R10Aanus HILLES [Emsr.

allati sint huc per Froschoverum, dati ipsi Francfordiaefet allati ex Anglia‚’')
in ea re nescio quomodo tibi satisfaciam, quia nihil ad me scribis, num
filius meus Barnabas, qui eisdem ctiam nundinis Francforti fuerat, eos
viginti septem dalleros Froschovero numerarit.

Nepos tuus Zuinglius die Junii. . . proxime elapsi hic Londini ex hoc
corruptissimo seculo migravit ad Deum, et coetui sanctorum adjunctus
est, in quo laudes Deo Liberatori concinit. Sed Rodolphus Gualterus
una cum Henrico Butlero reversi jam sunt Cantabrigiam, unde huc sub
initium parlamenti venerunt cum episcopo Nordovicensi, quem audio
singularem esse patronum Henrico Butlero; cujus Vel matri vel amicis
apud vos quaeso significes, dicere illum nullam se ab illis pecuniam ac-
cepisse, ex quo in Angliam venit. Ego ideo illi, cum aegrotaret Canta—
brighe, et paulo ante, mutuas dedi duas libras et decem solidos monetae
Angliae, quae valent in moneta Germanica tredecem florenos et quinque
batzios: quos oro recipias ab ea, et eorundem tibi serva duodecem florenos
et duodecem batzios, pro octo coronatis Gallicis quos mihi misit reve-
rendus episcopus Nordovicensis una cum schedula illa quam in his in-
clusi literis. Et alios octo batzios velim ut pauperi aliquo studenti des.
AEquum autem est (ut ante ad te scripsi) eos qui filios suos in Angliam
mittunt, prius Francforti suam pecuniam dependere prae manu, quam
petere ut alii pro illis hic in Anglia prius dependant, et Francforti postea
exigant. Henrici Butleri mater, ut ipse mihi retulit, Lindaviae habitat.

Secundo hujus mensis dux Norfolcius, cum laesae majestatis damnatus
multo ante fuisset, merito suo Londini securi percussus est. Gaudeo
quod scribis in iisdem literis vos satis pacifice Dei gratia vivere et va-
lere. Interim vero doleo, vos annonae et omnium rerum caritate premi.
Spero tamen fore ut postillam vestram publice institutam supplicationem
Deus velit pro misericordia sua vos respicere, et correctionem illam pa-
ternam, qui sibi maxime solet dilectos saepius punire, rursum avertere.
Illud etiam doleo, te tam gravi catarro laborasse ad tertiam hebdoma-
dam, priusquam has ad me literas conscriberes. Sed pro tua prudentia
nosti Deum ipsum illos saepius invisere quos vult; quem precor tibi
patientiam concedere, et, ut ipse scribis, concedat tibi misericorditer quae
sunt ipsius bonae voluntatis. Uxor mea te plurimum salutat, oratque ut
se Deo in precibus tuis commendas, quod muscularum et nervorum con-
tractione, quam spasmum vocamus, et calculorum in renibus dolore
multum prematur.

Hoc anno initum est foedus inter serenissimam nostram Angliae,
Francius, et Hyberniae reginam et regem Galliae, solemniter ex utrisque
>praestito juramento die dominico, qui fuit quindecimus dies J unii proxime
elapsi, in cathedrali ecclesia S. Petri apud Westmonasterium.

Vicesimo quinto Junii recepi primum literas tuas Tiguri prima Oc—
tobris, anno 1571, datas, et missas per Dominum Friderichum Conders,

