cxx] RoBERTUs HORNUS Ao HENRICUM BULLmGEnum. 161

et respondendis literis, utcunque occupatus, semper vaco. Cujus mihi
ut praesentis sermo delectabilis semper fuit, ita et absentis literae suaves
nunc sunt et perjucundae: quibus solis, eum hic sim, audire cum mihi
videor, magno meo quidem et incredibili solatio, quem, cum isthic essem,
non sine summa et singulari quadam voluptate intuebar. Verum ut ad
eam literarum tuarum partem deveniam, quae et maximi est momenti,
et quod tu a me expressis verbis valde petis, ut quis nune sit religionis
ac reipublicae status in his nostris partibus ac vicinis, intelligas.

De Gallia primum, quam miserabiles ac calamitosae in illis locis sint
ecclesiae, quemadmodum horribili et eruenta strage infelix illa regio
quasi adhuc madida, sanctorum sanguine tincta squalleat, haud dubie
non sine summo dolore vestro jam dudum accepistis. In quo nos id
solum, et tamen certum, habemus solatium, quod ut sanguis christianorum
est semen evangelii, ita quo illi abundantius semen sparserint, eo nos
pleniorem messem exspectamus.

De rebus Belgicis nihil fere est, quod scribam. Princeps toto hoc
hyberno tempore in Hollandia conquiescens nihil plane, quod scimus,
feeit memorabile. Ineunte vere quid acturus sit, nondum constat. Ve-
rum amisso nunc in Galliis subsidio, veremur ne in deterius omnia
prolabantur.

Scotia, ut nune res sunt, tranquilla quidem est et pacem colit: ple-
rique enim in Regis partes transierunt, qui et omnium fere suffragio
dominatur. Quem exitum tamen ea pax habitura sit, tam incerta rerum
omnium conditione, affirmare non possumus: speramus quidem, prout
et optamus, optima.

Anglia nostra domi tranquillitatem, foris pacem consequuta, plenis
quasi velis ac seeundo vento navigat. Ecclesia vero non tam papistarum
obstaculis, qui severis quotidie legibus cohibentur, quam falsorum fra-
trum offendiculis, qui in anabaptismum videntur prolapsuri, vehementer
ac periculose fluctuat. Dominus Jesus adventu tandem de coelis suo
omnes orbis tumultuantis flammas extinguat, et ecelesiae militantis (lo-
lores tollat, ut omnes ab oculis nostris lacrymae abstergantur, ac una
onmes in aevum eum eo in coelesti illa et nova Jerusalem triumphemus!

Vale in Christo Jesu. Ex arce mea Fernhamiae, 10 Januarii, 1572.

Tuus totus in Christo,

ROBERTUS VINTON.

mscmr'rxo.
Caris-«⁰. in Christo fratri, D. ῌση-
rico Bullingero seniori. Tiguri.

*11
[zemeri LETTERS]

