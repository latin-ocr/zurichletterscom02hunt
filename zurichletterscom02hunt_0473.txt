own] monzons coxus An RODOLPHUM GUALTERUM. 163

Sed ea te illustravit divini Spiritus gratia, caque perfudit caritate, ut omnia
speres, et omnia credas, ct omnia in optimam interpreteris partem. Poste-
riores vero affectum vere fraternum erga nostram eeclesiam et erga me et
aliquot fratres meos episcopos planissime indicarunt, quod videlicet eo nos
honore afficere fueris dignatus, ut epistolarum illarum (livi Pauli ad Corinthios
enarrationem nobis dedicares. Quae quidem enarratio adeo docta, pia, et
dilucida est, ut nostra, quae minima est, auctoritate non egeat. Quod
autem admonitionem ad fraternam unitatem subtexueris, manifeste significas,
te nostrae ecclesiae cura. maxima tangi, optareque ut Domino Deo nostro
serviamus sine impedimento et animorum distractione. Hac enim via
gloria Dei et evangelium Domini nostri J esu Christi felicissime propagan-
dum est: quanquam interim oporteat haereses esse, ut probentur electi.
Multis equidem persuasionibus, efficacissimis quidem illis, in praefatione
uteris: verum quanti ponderis apud nostros novatores habiturae sint, pro-
nuntiare non audeo. Interim tamen nolo diffidere, quin verbum Domini
suo tempore fructum suum allaturum sit.

Magnas ago tibi gratias ob missum ad me librum. Quod si humanitati
tuae plene respondere non potuero, interim tamen optimae spei filio tuo,
quamdiu apud nos versabitur, prospicere atque consulere non desistam. Et
quod ad illum attinet, jubemus te in utramque dormire aurem ; ingratissi-
mos enim merito nos judicare possis, si non tantillam tibi gratiam prae—
stiterimus. Cum autem praefationem tuam plene percurissem, dolui
vehementer eam adhuc editam fuisse, antequam nostrorum hominum
vanitates plene intellexisses. Nuper enim totius ecclesiae nostrae ordinis
scriptis contumeliosis repagula ruperunt. Ut autem quid moliantur partim
intelligas, mitto ad te quaedam capita seu articulos, quos typis promulga—
runt, quosque defendendos susceperunt. Optarem te cum fratre meo in
Christo carissimo, D. Bullingero, de his dispicere et dijudicare, vestramque
sententiam de his ferre, si vobis molestum nimis non fuerit.

Articuli quorundam Anglorum statum ecclesiae Anglicce hodie pertur-
bantium :

Ι. Archicpiscoporum ct cpiscoporum atque aliorum officiariorum
nomina et officia penitus tollenda.

ΙΙ. Electio ministrorum verbi et sacramentorum ad plebem revocanda
cst, quippe quae ad episcopos non pertineat.

Ill. Praescriptis precibus nemo alligandus cst.

IV. Nullum sacramentum administrari debet, nisi praecesserit concio
sacra pronuntiata, non lecta.

V. Solus pater filium suum in baptismo suscipere debet, non alii
susceptores.

VI. Omnes ecclesiae ministri aequales esse debent, non alter altero
superior.

VII. Damnant ordinem confirmationis, quo episcopi catechismum

*ll—2

