164 RICARDUS COXUS AD RODOLPHUM GUALTERUM. [EPIST-

recitantibus pueris manum imponunt, Dominumque precantur ut verbi

notitiam et pietatem in illis augere dignetur. ,
VIII. Conciones, quae habentur dum mortui sepeliuntur, non ferunt.
IX. Lectionem scripturarum sacrarum in ecclesia non ferunt.

Alia praeterea sunt nimis sane inepta, quibus nolo te diutius detinere et
taedio nimis importuno fatigare. Invidet nobis Sathan beatam felicitatem.
Non satis est papistas habere adversarios, nisi excitentur suae sententiae
homines, qui α’λλαξὶαν in ecclesiam inducere satagant. Unum pene omise-
ram. Prodiit superiori aestate monstrosum volumen cujusdam Nicolai
Sanderi nostratis, ut jactant, cui titulum fecit, “ Monarchia ecclesioe.’'
Apparet esse mercenarius a quibusdam cardinalibus conductus, et aliorum
opera adjutus, et ornatus tanquam AEsopia cornicula. Tempestas valida, et
nostra omnia uno flatu prosternere videri vult. Omne in religione judicium
christianis magistratibus eximit, papae, summo in ecclesia monarchae, et
suis totum vendicat. Mortuus est noster Juellus: paucos apud nos re·
liquit sibi pares. Vestri proinde atque nostri interest, hujus hydrae capita
resecare. Habeo libellum tuum de papa antichristo, quem ille strenue
refutat. Non sines, spero, illum triumphare. Faciat te Deus optimus
maximus in multos annos superstitem ad ecclesiae suae incolumitatem ἱ

Apud insulam Eliensem in Anglia, 4 Februarii, 1572, juxta compu-
tationem Anglorum.

Mitto ad te mnemosynon, licet nimis exiguum, quinque coronatorum
Anglicorum.

Tui studiosissimus in Christo frater,

RICARDUS ELIENSIS,
Episcopus in Anglia.
INscR1PT10.
Viro doctissimo ct verbi Dea· profissorzss
eximio, et fratri meo ‘in Christo caris-
simo, D. Rodolpho Gualtero, Tigu-
γιηο.

 

EPISTOLA CVIII.

 

RICARDUS COXUS AD HENRICUM BULLINGERUM.

NON possunt non esse mihi jucundissimae tuae literae, frater in Christo
reverende, tantam nimirum spirantes pietatem et humanitatem. Gratulor
tibi cx animo eas, quas praedicas, corporis vires, quae tibi per Dei gra-
tiam sufficient ad munus tuum obeundum. Multis annishas tibi ministret
benignus Dominus ad gloriam nominis sui et ecclesiae aedificationem!

