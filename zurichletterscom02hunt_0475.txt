cv111.] merianus coxus AD flmmeum BULL1NGERUM. 165

Ego una tecum in Domino glorior, quod sua munificentia annum
agens septuagesimum quartum viribus non destituor, quo minus Spar-
tam, quam nactus sum, utcunque exornem, nisi quod manuum tremor
usum scribendi nonnihil remoratur. Tantum a Domino meo contencio,
ne in functione mea langueseain, sed usque ad extremum fabulae ac-
tum ardentior evadam. Doleo te copia librorum tuorum destitui. Misi
ad typographum nostrum, ut ad te transmittat aliquid3 quod fideliter
ipsum praestaturum esse recipio, nisi omnes libri fuerint distracti.

Quod de 'furcis et Turcizantibus scribis, fateri oportet nos in seculo
nequam vivere, et incidisse in tempora longe periculosissima. Atque haec
res cum subit animos piorum, inscrutabilia judicia Dei ad stuporem usque
admirantur, quid de piis futurum sit: tot Christianorum regna a Turca
occupata atquc vastata, et jam ipsum capitibus nostris imminere3 Chris-
tianorum religionem in angulum detrusam, et infinitis dissidiis et conten-
tionibus dissectam et dilaceratam3 denique persecutionibus crudelissimis
papistarum passim exagitatam et vexatam. Super tribus sceleribus et
‹Inatuor non convertet Dominus. Timeo etiam vehementer, quem exitum
habiturae sint pertinacissimae nostroe contentiones et improborum homi-
num spiritus a dilectione alienissimi. Utinam sano libelli tui consilio,
quem de concordia ministrorum nuper edidisti, parerent! Sed optandum
id quidem magis quam sperandum. De hisce dissidiis poteris nonnihil
a D. Gualtero, optimo viro, cognoscere. Pergunt nostri adhue nova
cudere. Reprehendunt orationem illam, qua Deum oramus, ut ab omni-

bus adversitatibus liberemur. Utimur in precibus cantico divae virginis,
Joannis Baptistae et senis Simonis: id illi non ferunt. Utimur in fine
singulorum psalmorum, cum praesente populo recitantur, “ Gloria Patri et
Filio et Spiritui Sancto :’' id battalogiam vocant. Sed cesso istis vani·
tatibus te ulterius interturbare. Medelam istis a Deo postulamus. In-
terim tamen hujusmodi malis occurrere non cessamus, quatenus Dominus
vires suppeditare dignatur.

Librum tuum de persecutionibus ecclesiae nondum accepi. Opto te,
ini srater in Christo observande, multos annos incolumem v1vere, et ad
finem usquc ccclesiae Dei restaurandae operam dare. Misi ad ,Iulium
nostrum sex coronatos nostrates.

Tui studiosissimus in Christo frater,

Eliensis ecclesiae episeopus et servus,

RICARDUS COXUS, Episcopus Eliensis.

1Nscn11‘T1o.
Venerando patri et carissimo in
Christo fratri, D. Henrico
Bullingero, eeclesiae Tigurinae
pastori fidelissimo.

