168 necans mmmemxus AD RODOLPHUM GUALTERUM. [emer.

quantas tragoedias concitarit: at ea nunc sic recruduit, imo se ipsam nunc
totam palam explicuit, quae prius dissimulando delituit, ut jam non solum
vestis, sed quicquid habemus politiae ecclesiasticae, disciplinae, patri-
monii episcopalis, rituum aut precum publicarum, liturgiae, vocationis
ministrorum, aut sacramentorum ministerii, id omne jam publicis libellis
convellatur, et non ferendum in Christi ecclesia acerrime contendatur.
Solam doctrinam nobis integram relinquunt: quiequid aliud sit, quocun·
que nomine appellaris, rejiciendum clamitant. Dolent pii, papistae rident,
quod nos invicem jam mordemus, qui illos conjunctis copiis prius expug-
nare solebamus: infirmi, quid aut cui credendum sit, ignorant; ἄθεοι
suaviter in utramvis aurem dormiunt: ἱεροφάνται praedae inhiant, et ut
majus incendium crescat, velut folles sedulo inflant. Miserum spectaculum
et horrendum auditu, haec inter ejusdem religionis professores fieri: et
tamen tota culpa in episcopos transfertur, quasi illi soli, si vellent, omnia
haec mala eradicare queant. Multa, fateor, toleramus inviti gemendo, quae
tollere, si maxime velimus, nequimus orando. Sub imperio vivimus, et
nihil sine principe innovare, aut abrogare sine legum auctoritate possu-
mus; et num liaee ferenda, vel potius ecclesiae pax abrumpenda, sola nunc
datur optio. Quam sanum sit consilium tuum in praefatione tua ad
Corinthios epistolae de varietate rituum et disciplinarum in singulis ecclesiis,
utinam omnes intelligerent, et sequerentur! At isti nihil tolerandum in
ritibus ecelesiae praeter tempora apostolica, et omnem disciplinam illinc
derivari debere, idque sub animae et salutis aeternae dispendio, vociferando
crepant.

In bonam partem cape, quaeso, pauculos hos coronatos, pignus amoris
mei erga te et sanam doctrinam tuam. Plures dedissem, nisi quod col-
lectionem quandam instituimus in pauperes Gallos, qui, patria ejecti et
bonis spoliati, partim Genevam, partim huc confugerunt.

Quid nuper factum sit in Scotia, ex his versibus totum perdisces.
Symmystas tuos omnes in Domino valere jubeo, praecipueque venerandum
D. Bullingerum cui excusatum3 diligenter me vellem, quod non privatim
ad eum scripserIm3 precorque ut cum unus sitis, unis his literis contenti
sitis. Has illi, si libet, communica, ut nostris miseriis compati et con—
dolere queat. Dominus Jesus diu servet felix Tigurum in antiqua sua

pace et Dei timore! Vale in Domino, frater in Christo carissime. :20 J ulii,
1573.

Doctrinae et pietatis tuae studiosissimus,

JACOBUS PILKINTONUS,

INSCRIPTIO. Dunelmensis.
Doctissimo viro, D. Rodolplzo

Gnaltero, Tigurino pastori
fidelissimo.

