170 EDMUNDUS GRINDALLUS [nms'r. .

EPISTOLA CXII.

 

EDMUNDUS GRINDALLUS AD HENRICUM BULLINGERUM,

SALUTEM in Christo! Sub finem Decembris elapsi accepi literas
tuas, carissime D. Bullingere, 24 Augusti scriptas, quo die immani et
inaudita crudelitate trucidati sunt Parisius admiralius cum aliis nobilibus
et maxima fidelium multitudine. Hos nobis protulit fructus egregium
illud foedus Gallicum, de quo tanta bona sperabamus. Fuerunt quidem
antea infames vesperae Sieulae3 sed istae, ut ita dicam, matutinae Gallicae
illas quam longissimo intervallo post se relinquunt. Videt haec Dominus
et requiret. Multi exules ex Galliis Londinum confluxere, et inter hos
multi ecclesiarum ministri, qui satis benigne ibidem hospitio excipiuntur,
et piorum eleemosynis sublevantur.

Res nostrae post sopitam illam controversiam de ritibus aliquandiu
valde erant tranquillae3 quum in medium provolarunt quidam libelli
satis virulenti, furtim contra leges impressi, in quibus universa fere
ecclesiae nostrae externa politia oppugnabatur. Archiepiscopos enim
et episcopos prorsus in ordinem cogendos esse censent ; ministros ecclesiae
a plebe tanturn eligendos; inter ministros aequalitatem esse constitu—
cndam3 in singulis urbibus, oppidis, parochiis sive pagis, erigendum
esse consistorium, ex pastore et senioribus illius loci constitutum, qui
soli de omnibus ecclesiasticis negotiis judicent: ecclesiam Anglicanam
christianae ecclesiae vix faciem aliquam habere; precum ecclesiasticarum
non debere aliquam certam formam praescribi, sed in coetibus sacris uni·
cuique ministro orandum, prout Spiritus Sanctus dictaverit: pertinacium
papistarum infantes quoad usum baptismi (utor enim illorum verbis)
immundos esse, nec tamen ideirco a divina electione excludendos: multa
alia praetereo, quae recensere nimis longum esset. Sed nuper promulga-
tum fuit edictum regium, quo cavetur, ne hujusmodi libelli famosi post—
hac publicentur; quod istorum conatus, uti spero, retardabit. Juvenes
sunt, qui ista spargunt, et habent suos suffragatores, praesertim ex his
qui bonis ecclesiasticis inhiant: sed tamen gaudeo, Humfredum et Samp-
sonum ac ceteros nonnullos, qui antea de ritibus quaestiones movebant,
ab hac factione prorsus esse alienos.

Arx Edinburgensis in scotia, de qua antea scripsi, Anglicis nostris
tormentis per viginti dies continuos quassata, tandem 28 Maii elapsi
ad deditionem coacta est: de primariis supplicium sumptum. Est igitur
jam Scotia universa ad pueri regis obedientiam redacta; a Gallis propter
disparitatem religionis et crudelitatem erga fideles superiore anno exerci—
tam prorsus aliena3 nostrae vero Reginae, quae toties Scotos in libertatem
vindicavit, deditissima3 quod ex versibus inclusis, Edinburgi impressis,
facile conspicere potes.

