CXV] RICARDUS COXUS AD RODOLPHUM GUALTERUM. 175

illorum candoris tibi depingam; universum ecclesiae nostrae Anglieanve
ordinem invertere sedulo conantur. Noctes et dies et plebeios et nobiles
solicitant, incitantquc ad odium eorum, qui jam, abdicato papismo, mi-
nisterio fideliter funguntur, fidemque eorum apud omnes infirmare atque
elevare satagunt. In qua re ut gratiores et plausibiliores fiant, harpyiis ·
nostris, quae praedis et rapinis nostris avide inhiant, eeclesiarum cathe-
dralium proventus ac reditus in alios neseio quos usus transferendos
esse clamitant. Nee alios episcopos contendunt esse praeficiendos, nisi
in singulis paroeciis singulos pastores, quorum summam volunt esse aucto-
ritatem cum suo presbyterio regendi ceteros parochianos. Atque hae ratione
suam erigunt atque stabiliunt aeq1.1alitatem. Praeter lianc nullam omnino
agnoscere volunt eeclesiae gubernationem. Praeterea fundos et aedes epi-
scoporum verti volunt in pios usus. At, talpis caecioreS, non vident a vora-
cibus lupis mox esse devorandos. Sunt apud nos 23 episcopatuS, quorum
alii satis tenues habent posessiones, alii medioeres, alii pinguiores: sed
omnes intra mediocritatem. Hi omnes praeter verbi et sacramentorum
administrationem nullis negotiis se immiscent, nisi ad legis praescriptum
aut ad summi magistratus mandatum. Neque in his, quod sciam, du-
riter cum fratribus agunt; sed quae dura sunt, mira lenitate temperant:
id quod dolenter conquererentur, si nostra jurisdictio ad laicos, ut
vocant, transferretur. Facile sentirent aurea aeneis esse commutata.
Quam vera autem sint, quae auribus piorum contra nos insusurrarunt,
dies declarabit. Et nostra gloriatio est testimonium conscientiae& Utinam
acquiescerent sano et prudenti tuo consilio, nimirum ut tolerarent, quae
non sine ingenti periculo corrigi possunt! Aggressi primum fuerunt
parva3 jam vero parva et magna sursum et deorsum miscent et confun-
dunt onmia, ecclesiamque in grave discrimen conjicerent, si Regina
nostra pientissima non summa fide sibi constaret, vanitatemque et ho-
minum levium inconstantiam exhorresceret atque compesceret. Ut autem
isti tumultuantes fratres fraenentur, si quid magistratus mandat, ejus
mandati executores esse non detrectamus, hinc nimia severitas, ne dicam
crudelitas, nobis injustissime imputatur. Sed illud unicum habemus so-
latium, Christi religionem comitem habere crucem, quam libenter ferre
juvabit nos Spiritu suo.

Filius tuus, optimae spei adolescens, hoc solum habet peccatum, quod
rarius me invisit. Sed modo cogor illi ignoscere, quod in altera nostra
academia, Oxoniensi scilicet, longe a me distanti, degit. Sed spero illum
me salutaturum esse in discessu. Prudenter a te factum, quod filio tuo
tam provide consulis, ut instar Ulyssis multorum mores et urbes videat,
et, tanquam apis sedula, pietatem sugat ex omnibus ecclesiis. Deus illum
reducem faeiat ad benedictionem patris! Christus Jcsus te nobis diutis-
sime servet incolumem!

[¹ MS. constantim]

