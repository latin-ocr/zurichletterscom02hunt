176 RICARDUS COXUS AD RODOLPHUM GUALTERUM. [EPIST.

Ex insula Eliensi in Anglia, tertio Februarii, 1573, juxta computa-

tionem Anglicam.
Tui in Christo amantissimus,

RICARDUS COXUS‚

ecclesiae Eliensis pastor et servus,
Rmmznus ELOENSIS.

INSCRIPTIO.
Amico meo carissimo et verbi Dei
ministro fidelissimo, D. Rodolplzo
Gualtero, Tigurino.

EPISTOLA CXVI.

JOHANNES PARKHURSTUS AD IIENRICUM BULLINGERUM.

SALvE, suavissime D. Bullingere. Literas tuas scriptas -26 Augusti
accepi ‘21 Novembris, quo quidem tempore nova et severa edicta pub-
licata sunt contra eos, qui vel nostras ceremonias contemnunt, vel
observare nolunt. Deus bene vertat, et omnium Christi ecclesiarum mise-
reatur! Faxit Deus ne lateat anguis in herba! Gratias ago ingentes
pro libro tuo doctissimo, scripto de persecutionibus ecclesia-2, a Simlern
nostro Latine reddito, quem non ita pridem accepi. Germanicus nunquam
ad meas pervenit manus.

Scribis te septuagenarium esse: utinam tandem fias centenarius vel
ipsius ecclesiae caussa! Ego certe annum sexagesimum tertium, annum
scilicet mihi climactericum, fere absolvi. Uxor mea est puella sexaginta.
septem annorum et ultra, ut ipsa refert. Quod omnia pacifica sunt in
Helvetia, gaudeo. Quod cum militibus mercenariis tam infeliciter sit
actum, non doleo. Ante festum Bartholomaei non coepta est apud nos
in Norfolcia messis; quae valde fuit humida et pluviosa: vix fuit in
tota messe serena dies, ita ut non parva pars frugum nobis perierit,· at
indefessa operariorum diligentia pars maxima servata est. Non solum
frumenti, sed omnium rerum, caritas apud nos est maxima. Unde ista
caritas, quaeris? Quia frigescit apud nos caritas. Ante festum puri—
ficationis nullas hic vidimus nives, nullum pene sensimus gelu: nunc
utrisque abundamus.

Salutes, quaeso, meo nomine omnes amicos meos, et ipsum Julium,
inter amicos non postremum. Male sit Thimelthorpo, collectori longe
omnium pessimo, qui me aliquid pro amicis colligere non patitur. Sed

