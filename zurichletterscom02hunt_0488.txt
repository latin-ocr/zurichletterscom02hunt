178 JOHANNES PARKHURSTUS AD HENRICUM BULLINGERUMÎ‡ [EPIST-

miseris, et nunc etiam ago. Latinum accepi, Germanicum ne adhuc
quidem vidi. Literas tuas 10 Martii datas 26 Junii accepi3 in quibus
scribis, te responsum quoddam ad Brentianos nunc ad me misisse, et
praeterea duas homilias in psalmum 130 et 133: at ego nihil horum
accepi. Male sit illis, per quos tanti thesauri mihi subtrahuntur!

Puella quaedam Belgio-Germanica septendecim vel octodecim anno-
rum toto integro anno Nordovici a Sathena miserrime est vexata, et haec
illius ecclesiae concionatori servivit. Quae quidem puella omnibus ten-
tationibus et dilacerationibus in fide firma perstitit, et adversario plus
quam viriliter restitit. Tandem Dei auxilio victus diabolus illam reliquit,
et eodem quasi momento filium cujusdam senatoris invasit, quem etiam
ad aliquot septimanas incredibiliter adflixit. Fiebant me jubente in
civitate publicae preces, indicto etiam jejunio usque ad vesperam.
Dominus misertus est etiam pueri, et hostem profligavit. Puer erat
tredecim vel ad summum quatuordecim annorum, in sacris literis pro
pueritia diligenter versatus, quas fide immotus fortiter contra hostem
est ejaculatus. Vivit Dominus, per quem pueri et puellae imbecillis
alioqui naturae tantum et tam immanem adversarium vincere possunt.
Deo sit laus!

Confessio illa verae religionis, quam 1566 edidistis, loquitur Anglice,
et omnium manibus teritur. Adhuc durat apud nos omnium rerum
caritas. Revertitur ad vos Rodolphus Gualterus, nostri Gualteri filius,
juvenis valde eruditus, ingenio acri, moribus piis. Pater illi est offensus,
quod parcius non vixerit. In hoc si peccavit, juvenili aetati est con-
donandum. Tu illius patrem exora, ut filium non aliter amplectatur
reducem, quam optimus ille pater, Luc. 15.

Saluta, quaeso, meo nomine omnes meos amicos, tuos filios et filias,
praesertim Dorotheam, quam utinam Deus velit nostro Rodolpho in matri-
monio adjungere! Certe ego id serio opto. Quod si evenerit tuo
nostri Gualteri consensu, ego mirum in modum gaudebo, et vos merito,
uti spero, gaudebitis, et Dominus illorum nuptiis benedicet. Vale, mi
Bullingere, et me, quod facis, ama. Mea vos omnes. Raptim. Lud-
hamiae, penultimo Junii, 1574.

Tuus,

JOHANNES PARKHURSTUS, N.

INSCRIPTIO.

Eoeimio viro D. Henrico
Bullingero.
Tiguri.

