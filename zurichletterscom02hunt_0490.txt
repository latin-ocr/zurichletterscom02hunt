180 numanus coxus Αῐ) RODOLPHUM GUALTERUM. [musn-

omnes veritatis hostes jam passim conspirare et sese expedire ad inter-
necionem omnium, qui Christi religionem profitentur. Equidem expedit
piis omnibus hoec scire, ut arment se tempestive tota armatura Dei.
Et quanquam adhuc securi esse videamur, videmus tamen periculosa
papistarum molimina undique nos cingentia. Imo ex nobis ipsis subinde,
quasi e suis cavernis, prodeunt aculeati serpentes, aculeos venenatos ex-
ercentes, quos hactenus per Dei gratiam vitavimus. Verum cum animum
adverto ad scelera, quoe passim exundant, et ad divini verbi cum neg-
lectum, tum contemptum, horrore concutior, et cogitando pertimesco,
quid Deus de nobis statuturus sit. Si unquam, jam locum habet psalmus:
Dixit insipiens in corde suo, etc. si unquam, jam: Exsurgat Deus, et
dissipentur inimici ejus, etc.

Justo judicio de nostrorum hominum presbyterio judicas, doctissime
Gualtere, tibique astipulantur saniores Anglicae ecclesiae ministri ; et nullum
fere jam tumultuosi homines nobis negotium facessunt, nisi quod instar
lamiarum in tenebris nostros ritus rodere pergunt. Severiori castigatione
jampridem compescuntur, et doctissima refutatione convincuntur. Cum
tot undique sanguinarios adversarios habemus praeter Turcas, papistas nimi—
rum, dolendum quidem certe tot dissidia in ecclesiis reformatis existere, ut
suo ipsorum gladio sese conficere videantur. His malis tandem medeatur
Dominus Jesus Christus, unicus noster Medicus! Non dubito quin ea in
te vigeat veritatis vis, ut cum patrocinio eguerit vel apud nos vel apud VOS,
vel quocunque tandem loco, te Christi athletam praestiteris. Disciplinam
morum, de qua mentionem facis in tuis literis, utcunque retinemus: sed si
qui nostros magnates cogant ei colla submittere, perinde facient atque si
quis barbam leonis raderet.

Ubiquitariorum insaniam jam olim Petrus Martyr, modo vero vester
Josias Simlerus, doctissime et fortissime contuderunt. Sed veniens vc-
niet et ozon tardabit, qui praefractos omnes suo malleo contundet et
conteret.

Filius tuus, optimae indolis adolescens, jam discessurus humaniter me
salutavit. Precor Deum ut redeat ad te incolumis, et ut longaevus pater
fruaris pio filio. Vale. Ex insula Eliensi in Anglia, 12 Julii, 1574.

Tui in Christo frater amantissimus,

RICARDUS COXUS.

