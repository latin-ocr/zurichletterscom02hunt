182 RICARDUS coxus An HENRICUM BULmNGaRUM. [must.

tibus et grassantibus duobus illis antichristis. Interim noctes et dies oran—
dus Dominus, ut exsurgat et dissipentur inimici ejus, etc.

Dominus J esus senium tuum ecclesiae faciat esse diuturnum! Ego vero,
annum jam agens 7 5, per Dei gratiam valeo, nisi quod manuum tremor
scribendi officium remoratur. Vale, in Christo Jesu frater carissime. Ex
Eliensi insula in Anglia, :20 J ulii, 1574.

Tui studiosissimus in Christo frater,
RICARDUS‚

Eliensis ecclesiae primus minister.
INSGRIPTIO.
Eoeimz'oe pietatis atque eruditionis
viro, D. Henrico Bullingero,
ecelesia? Tigurinoe pastori vigi-
lautissimo, et fratri in Christo
dilectissimo.

EPISTOLA OXXII.

 

LAUREN'I'IUS HUMFREDUS AD RODOLPHUM GUALTERUM.

IMMANUEL! S. in Christo J esu, observandissime Gualtere. Redit ad
te filius tuus, non, ut tu scribis, prodigus, sed et doctrina et moribus
ornatior. Quid enim de illo sentiam, imo quid judicet tota academia,
locupletissimo universitatis testimonio facile apparebit. Sic apud nos
vixit, ut omnes modestiam, candorem, multas et magnas virtutes ejus
uno ore praedicent, et te beatum aestiment, eui Dominus talem Gualte-
rum et nominis et pietatis haeredem dederit. Salutabit te suis literis
episcopus Norvicensis: de quo homine nihil dicam; nam et tibi satis
notus est, et filius tuus testis idoneus esse potest, qui nunquam ipsius
erga se munificentiam clausam esse senserit. Quoniam vero ille et
causam reditus et alia generis ejusdem per literas exponet, non est
necesse ut idem frustra repetam.

Significavit mihi D. Parkhurstus tibi hoc placere, et intellexi ex
aliis Tigurinorum literis amicos petere, ut nunc hac aetate et de ma-
trimonio et de ministerio cogitet; et ut ei omnia et auspicatissima et
faustissima accidant, iterum atque iterum precor.

Exemplar tuum de Christi praesentia in terris accepi. Quid autem
reddam aut reponam, non habeo, nisi forte Juellum meum, imo potius
tuum, videre cupias, quem per G. nostrum mitto, et rogo, ut et corrigas
et boni consulas levidense munusculum.

Nos hic Dei beneficio et pacem et evangelicam margaritam possi-
demus3 et ut diu fruamur, optamus. Vicinus paries ardet, et valde
timemus, ne aliqua illius incendii scintilla nos sit conceptura. Ita securi

