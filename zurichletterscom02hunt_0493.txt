cxx11.] LAURENTIUS HUMFREDUS AD RODOLPHUM GuleTERUM. 183

et soluti sumus, ut quotidie divinae irae flammas accendere videamur.
Avertat Dominus Jesus omne malum, misericordiae suae, non nostrorum
meritorum, memor; ecelesiam vestram conservet, patres et fratres nostros
D. Bullingerum, Simlerum, Lavaterum et alios, teque cum tua familia!
Raptim. Oxoniae, secunda Augusti, 1574.

Tuus,
LAURENTIUS HUMFREDUS.
INSGRIPTIO.
Reverendo in Christo patri et fratri
D. Rod. Gualtero. Tiguri.

EPISTOLA CXXIII.

 

EDWINUS SANDUS AD HENRICUM BULLINGERUM.

SALUTEM plurimam in Christo, colendissime vir et venerande pater!

Quod tam diligenter tamque amanter ad me scribere voluisti, quam
maximas habeo tibi gratias. Gratius quippe nihil mihi esse potuisset,
quam tuam de nostris controversiis intelligere sententiam. Quid autem
ipse sentis de toto negotio, plenissime scribis3 video et amplector. Ego
autem spero, novum hoc aedificium novae disciplinae brevi sua mole
ruiturum, quando constat multos nostratium jamdudum ejus pertaesos
esse, qui prius illud admirabantur; et qui vehementissimi esse videbantur
ad stabiliendam hanc novam fabricationem, jam quasi mutata sententia
coeperunt mirum in modum frigescere. Dominus det ut, sublatis omnibus
dissidiis et contentionibus, idem omnes loquamur et sentiamus seeundum
Jesum Christum, et ut unanimiter uno ore glorificemus Deum et Patrem
Domini nostri Jesu Christi!

De rebus Anglicanis nolo ad te scribere, quia pius et doctus hic
adolescens, qui has ad te perfert literas, de omnibus certiorem te red-
det. Primum pannum, quem ad te misi, piratae Flussingenses interce-
perunt; seeundum mittendum curavi, quem audio ad tuas pervenisse
manuS. Bene vale, vir colendissime, et ut precibus tuis me Deo eom-
mendatum habeas, plurImum rogo. Raptim.

Fulhamiae in Anglia, 9 Augusti, 1574.

Tuus in Christo frater, et tui amantissimus,
EDWINUS SANDUS‚
INSCRIPTIO. Episcopus London.
V iro ‘colendissimo et fratri suo carissimo,
domino Henrico Bullingero, ecclesioe
Tigurinoe pastori vigilantissimo in
Helvetia.

