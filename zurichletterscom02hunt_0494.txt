184! EDWINUS SANDUS AD RODOLPHUM GUALTERUM. [EPIST.

EPISTOLA CXXIV.

 

EDWINUS SANDUS AD RODOLPHUM GUALTERUM.

SALVE, doctissime vir et carissime frater. Non opus est ut ad te
scribam: en! accipe filium tuum. Is erit mihi apud te pro literis, ut-
pote qui quo in statu res nostrae Anglicanae collocantur, optime tibi
narrare possit. Innovatores nostri, qui novam ecclesiae formam nobis
cudere contenderunt, non multum efficiunt; nec tam feliciter progreditur
hoc novum aedificium, uti putabant. Sentiunt tandem nobiles, in quem
finem haec insolita tendit fabricatio. Auctor istarum novarum rerum, et
post Bezam primus inventor, est adolescens Anglicanus nomine Thomas
Cartwrightus‚ quem aiunt jam haerere Heidelbergae. Inde jampridem
scripsit librum Latine in defensionem novae istius disciplinae, quam nobis
obtrudere voluit. Non vidi hactenus librum, sed audio impressum et
ad nos allatum esse: quamprimum venerit ad manus meas, curabo ut ad
te mittatur. De ceteris rebus, quae. hic aguntur, filius tuus te certio-
rem faciet. Ipse festinat ad iter; ego vero ad publica eeclesiae negotia,
quibus opprimor.

Primus quem ad te misi pannus erat a praedatoribus subreptus.
Rursus misi, et mercator dicit mihi te accepisse illum. Bene est, si
ita sit. Bene vale, vir colendissime, et perge, ut facis, me amare.
Raptim. Fulhamiae in Anglia, 9 Augusti, 1574.

Tuus in Christo frater et amicus,

EDWINUS SANDUS,

Episcopus London.
INSCRIPTIO.

Doctissimo viro et fratri suo carissimo,
D. Rodolplzo Gualtero, in ecclesia, T ι’-
gmina verbi Det ministro, in Helvetia.

EPISTOLA CXXV.

RICARDUS COXUS AD HENRICUM BULLINGERUM.

SALVE in Christo. Plurimum tibi me debere fateor, frater carissime,
quod me literis tuis, licet brevibus, humaniter inviseris. AEgrotare te
subinde non cst mirum, cum senectus ipsa sit morbi genus. Si a scribendo
supersedeas, in his interim acquiescemus, quae hactenus per Dei gratiam
utiliter scripsisti ad ejus gloriam et suae ecclesiae aedificationem. Deus
autem tibi vires suppeditet ad ea praestanda, quae animo pio praesumis!

