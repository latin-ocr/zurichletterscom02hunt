186 RICARDUS -coxus [Eprsr.

saxonia nuper natis vehementer doleo. Est admodum ferox illud Luthe-
ranorum genus. Dominus adesse dignetur causam ipsius sincere agentibus!
O hominum inimicum, qui seminato bono semine zizania superseminare
non cessat! Interim per Dei gratiam agendum pro virili : cetera Domino
Deo nostro permittenda. Hactenus nos Dominus sua gratia conservat in
pace. Submurmurant papistae, et nescio quid monstri aluntÍ¾ sed Deus
ipse malos male perdat, teque ecclesiae suae diutissime servet incolumem,
et me in tuis precibus Deo commenda. Ex insula Eliensi in Anglia.

Tuus in Christo frater carissimus,

RICARDUS COXUS,
Eliensis Episcopus.
lecRIPTIO.
D. Rodolpho Gualtero, amico meo
carissimo, et veritatis propugna-
tori fortissimo,

EPISTOLA CXXVII,

 

RICARDUS COXUS AD RODOLPHUM GUALTERUM.

LITERAS tuas, doctissime Gualtere et frater in Domino carissime, S
Martii a. 1575 datas, quae mihi eodem anno mense Maio tradebantur, non
sine magna voluptate perlegi. Sunt enim gratitudinis officiis plenae,
majoraque de me praedicant quam ego vero agnoscere possum. Non sine
admiratione de divina providentia cogitare possumus, quae nunc afflictionis
igne suos probat, nunc vero respirandi spatium concedit, paceque gratissima
frui sinit. Etsi peccata plagas gravissimas mereantur, confidimus tamen
Dominum nostrum J esum Christum habere suam pusillam gregem, cujus
pietate et precibus flecti sistique solet justissima Dei vindicta. Sed
misserrima est hypocritarum conditio, quos Dominus justissimo suo judicio
propter exundantia seelera tradere solet in manus diripientium, quales sunt
hodie Turca, papa, et schismaticorum furibunda turba. Atque haec quidem
turba apud nos plausibili sua doctrina magnates in rete suum facile alliciunt,
dum magno spiritus boatu subvertunt credula pectora miserorum, eorum
maxime, quae possessionibus ecclesiarum cathedralium, collegiorum et epis-
coporum inhiant, uti lupi corvique famelici. Ita Satan omnes machinas
movet ad evangelium obruendum. Vehementer doleo, Saxonem illum ita
incensum esse contra pios. Nec minus ingemisco ex tristi illo nuntio, quo
ad nos defertur ecelesiae solidissimam columnam, D. Henricum Bullinge-
rum, morbo laborare gravissimo. Misereatur ecclesiae suae benignus Domi-
nus, et suum Henricum pristinae valetudini restituat! Sin divinae clementiae

