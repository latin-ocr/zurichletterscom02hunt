cxxv11.] An nonom‘fluM GUALTERUM. 18¹7

visum suerit illum in coelesti suo tabernaculo collocare, orandus est Pater
Domini nostri Jesu Christi, ut illius alterius Eliae Spiritum infundat in
multos Elizaeos, qui jam singulari Dei gratia adhuc restent in Tigurina
civitate sanctissima.

Ablati sunt a nobis nuper, sed meliorem cum Christo conditionem
sortiti, Parkhurstus Norwicensis episcopus, et Mattheus Parkerus, Cantua-
riensis archiepiscopus, Angliae nostrae primas, vir teres· atque rotundus, et
sincerae religionis assertor vehemens Rogandus est Dominus, ut opera—
rios non minus idoneos mittere dignetur in messem suam, quae multa est.
Dominus J esus te ecclesiae suae diutissime servet incolumem Ε

Ex insula Eliensi in Anglia‚ ultimo Julii, 157 5.

Tuus in Christo frater carissimus,
RICARDUS, Eliensis Episcopus.

EPISTOLA CXXVIII.

RICARDUS COXUS AD RODOLPHUM GUALTERUM.

Posrssmomzs literas tuas idibus Februarii recepi, doctissime Ro-
dolphe. Verum priores illae multo magis me affecerunt, cum dolore
vehementi, tum gaudio non mediocri. Dolor erat vehemens ex morte
Henrici Bullingeri, quem per literas, per erudita scripta et pia, multos
annos jam noveram, ct quasi familiariter pernoveram, etsi a facie mihi
hactenus fuerit ignotus. Tali tantoque viro summoque amico orbari,
quis non anxius redderetur? Nc dicam, quod tota Christi ecelesia in-
genti moerore concussa est, cum stella adeo lucida in terra (liutius lucere
prohibita est. Johannes inauspicatas stellas de coelo cecidisse scribit:
at nostram stellam in coelum ascendisse et coelo fixam esse, et ut in
terra lucebat, ita magis jam in coelo clarescere, persuasum habemus.
Qualis autem fuerit in terra, pia fama non tacet, pia vita loquitur, doc-
tissima scripta abunde testantur: qualis vero jam sit in coelo, Deus novit,
angeli gaudent, et animae piorum exultant. Atque hoc talem virum
desiderantium non leve est lenimen. Adde ct aliud, unde merito laeti-
tiam accipimus, quod ecclesia illa Tigurina, illi valedicente Bullingero,
non sit destituta pastore: nam qui nunquam deserit gregem suum, cle-
mentissimus Dominus, te in locum Bullingeri substituit, non minori zelo
in pascendo grege, nec minori fortitudine ad propulsandos gregis hostes.
Benedictus es tu, qui spontanea voluntate hoe onus in te suscipis, ut
Dei gloriae inservias, et ipsius religionem fideliter procures.

Quod autem ad ecclesiarum turbas ct haereses attinet, scimus opor-
tere haereses esse, ut probentur electi, et per multas tribulationes

