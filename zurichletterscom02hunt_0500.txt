188 ine-ianus coxas AD RonoLPHUM scuranum. [EPIST.

regnum Dei acquirendum esse, et in patientia nostra possidendae sint
animae nostrae. Dolendum id quidem certe⁷ quod Saxo adeo hostiliter
saeviat. Det Deus aliquando piam reconciliationem! Nullam videmus
spem pacis in Gallia: tyrannide ibi aguntur omnia: Rex cum fratre
et matre decreverunt, omnes evangelicos aut in exilium mittere, aut ad
internecionem adigere. In Belgico quid agatur, nondum satis constat,
nisi quod nostra Regina lites componere satagat. Nostri autem singu-
laritatis homines formidine poenae quiescunt, nisi quod clam nescio quid
monstri alant. Et qui curas et res hujus mundi sectantur, negotium
nobis facessunt, ut quae nostra sunt, nescio quibus artibus et dolis, nobis
auferre, et nos ad mendicitatem pertrahere nitantur, ut ad conditionem
primitivae ecclesiae et apostolorum paupertatem nos revocent. Mise-
reatur Deus afflictae ecclesiae suae, et a mundi malignitate tueatur, et
vobis omnibus, qui Christum Jesum profitemini, benedicat!

Misi ad te exiguam animi mei significationem, cujus partem velim
te ‚Julio Terentiano impertire.

Tuus in Christo Jesu frater,

RICARDUS COX, Eliensis.
INSCRIPTIO.
Eruditione et pietate ornatiaesz'mo
D. Rodolplzo Gualtero, ecelesiae
Tiguriizoe ministro fidelissimo.

EPISTOLA CXXIX.

 

ROBERTUS HORNUS AD RODOLPHUM GUALTERUM.

GRATIA et pax in Christo! Etsi sermo multus fereque quotidianus,
Gualtere in Christo carissime, quem habeo cum Barloo' meo de fratri·
bus Tigurinis, multum me oblectat, carusque valde mihi est; isto tamen
colloquio, quantumvis jucund0‚ animus contentus non est, neque tran-
quillus esse vult, nisi cum Gualtero meo, quem intime amo, et per
illum cum ceteris ministris Tigurinis plurimum mihi dilectis, per literas
saltem colloquar. Literae autem eo erunt breviores, quod materia scri-
bendi mihi uberior in praesentia non suppetat.

Nova apud nos prope nulla sunt, quae scribam. Eodem in statu, (sit
laus Deo 1) belle satis persistunt omnia. Contentiosi autem illi, aut si
mavis ambitiosi, imo plane malitiosi, qui apud nos importunis suis dis-
cordiarum inurgiis liberum evangelii cursum remorabantur, plebemque
ineptiis suis dementatam per varias nuper opinionum vanitates, aut po-
tius errorum insanias, in nescio quas puritates distrahebant, obticescunt,

