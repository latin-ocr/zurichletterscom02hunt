cxxix] nonnanis nomos An non0LrimM cummanum 189

delitescunt, vilescunt. Quantum tamen istis tu, Gualterc, ceterique istic
fratres nostri, qui cum illis non senserint, debeant, ex libri illius, quem
de ecclesiae Anglieae a vera disciplina aberratione inscripserunt, pagina
46, si evolveris, facile recognosces.

Cetera quidem apud nos, ut primum, constituta permanent, praecipue
vero et pax et pietas. Floret evangelium, cursumque habet liberrimum.
Ecclesia alioqui satis sana est, nisi quod cum antiquo illo morbo con-
flictetur, quo semper hactenus etiam ab incunabulis laboravit: a papismo
enim ante supremum Medici illius magni Jesu Christi adventum peni-
tus non convalescet. Respublica tranquilla est. Regina vivit, valetque:
valeat autem in multos annos, Deum opt. max. precor, vivatque in
aeternum ! Maximus omnium statuum conventus, quem nos vocamus par-
liamentum, ineunte vere agebat Londini: Regina vero vestro Helvetio-
rum more mutationes non admittet, quae in eam tamen curam incumbit
tota, ut plenis velis, cum apud suos tum apud exteros, evangelii veritas
provehatur¹. Ut a parvula papismum semper est abominata, ita etiam
Lutheranismum, qui multum interturbat Christianismum, nunquam est
admissura.

Scotia illius auspiciis in pura evangelii confessione constans permanet.
Rex optimis pietatis verae praeceptis imbuitur. Regis mater salva, ut prius,
apud nos custodia detinetur. Quo in loco sint res Gallicae, scitis:
Belgicis felicem exitum optamus: de utrisque multum dubitamus Pil-
kingtonus noster, nuper episcopus Dunelmiae vigilantissimus, diem obiit
supremum, et paulo ante dimidium mei alterum, uxor mea.

A me dicas, quaeso, salutem multam fratribus meis Tigurinis omni-
bus mihi in Christo dilectissimis, ac nominatim D. Simlero, Lavater0‚
Hallero, Rod. Gualtero juniori, et Henrico Bullingero jam seniori. Do-
minus Jesus Christus vos omnes ad ecclesiae suae instaurationem quam
diutissime conservet incolumes! Valete. Ex aedibus meis lValthamiae,
10 Augusti, 1576.

Tui omniumque Tigurinorum amantissimus,

ROBERTUS WINTON.

1NscmPT10.
Carissimo z'n Christo fiatri D.
Rodolplzo Gualtero seniori,
Tigurinae eeclesice pastori di„-
viss-imo.

[¹ MS. proveham

