190 ROBERTUS HoRNUs [13:1³1s'r.

EPISTOLA CXXX.

 

ROBERTUS HORNUS AD [QUOSDAM FRATREs.]

GRATIA et pax in Christo! Doleo profecto, fratres in Christo
carissimi, tam inanem cuiquam inesse vecordiam, ut cum sancta pace
gaudere possit, male tamen, licet ex multorum incommodis, suam sibi,
ut vult videri, comparare tranquillitatem: quando revera, dum caecam,
temerariam, impiam cupiditatem satagit explere suam, non aliis adeo
incommodat, atque se ipsum in summum praecipitem dat discrimen.
Verum Satanae rra* νοήματα haud ignoramus: quam prompta sit scelerata
illius voluntas ad ecclesiae tranquillitatem interturbandam3 quam sit
nefandum ejus consilium ad horrenda facinora aptum; quam paratos
suos habeat satellites, qui astute et accurate illius imperium exequantur,
non opus est ut disseram. Quis enim ignorat, qui vel a limine salutare
Christi evangelium salutaverit? Certe, certo scio, vos, fratres, non dico
vestro malo, scd summo vestro et totius ecclesiae incommodo, edoctos
didicisse, quot et quantos excitaverit hactenus, et quotidie excitat, Satan
Davos, qui onmia interturbent, et maxime ecclesiae pacem labefactent.
Immanis illa bestia, quanta potest ferocitate, invadit ovile Christi: gregem
Dominicum dissipare, imo dilaniare, infestissimus lupus cogitat: violenta
frendentis leonis vi raptatur misella ovicula. Quid facias? Obfirmata
fide bestiae est resistendum, assiduis precibus implorando defensionem a
summo Pastore, Jesu Christo: patefactis et detectis lupi machinationibus,
abigendus est baculo pastorum et latratu canum: stolidum pecus ex
unguibus, antequam leonis dentibus dilanietur, eripiendum est, et, si fieri
potest, ad caulas reducendum. Atqui hic (quantum ex vestris literis
intelligo) nihil reliquistis intentatum: omnem curam et diligentiam ad
haud bonum illum Bonamy conservandum adhibuistis: quod est fidis-
simorum officium pastorum, istius insolentiam, superbiam, contumaciam
quibuscunque licebat rationibus emollire, supprimere, retundere, strenuam
navastis operam; et cum quod velitis efficere non possitis, me adju-
torem dari postulatis. Ne dubitetis, fratres, quin plures habituri sitis
adjutores3 et me ipsum, quantum possum, ad hanc rem adjutorem fore
profiteor paratissimum. Spero me eam rationem initurum, qua sentiet
falsus ille frater (si tamen frater sit dicendus) quid sit summum ani-
marum Pastorem Christum J esum provocare, ecclesiam Dei contemnere,
et sacrosanctam disciplinam ludificare, imo proculcare.

Consilii autem mei rationem exposui communi utriusque nostrum
amico et fratri in Christo, mihi summopere dilecto, D. Leighton‚ insulae
praefecto. Quod reliquum est, fratres, rogo vos συναγωνίσασθαί μοι vestris
pro mc apud Deum precationibus. Ego vem, nisi mei ipsius oblitus,

