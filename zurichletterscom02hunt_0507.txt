cxxxm] ,111 nonoLrnUM GUALTERUM. 193

aliis deberent suppeditare, ipsi egeant et ex aliorum liberalitate pendeant.
Scripsi ad D. episcopum wintoniensem, qui aliquid Rodolpho dedit, et ad
D. comitem Bedfordium, qui mearum et tuarum imprimis literarum eam,
quarn decuit et oportuit, rationem habuit. Rediit nempe ex Devonia, ubi
nunc degit D. comeS, ad nos, non quidem onustus pecuniis, sed aliquantum
onustus et donatus stipendio. Ego utrumque collocavi in aula Latepor-
tensi, ut vocamus, non procul a collegio Christi, ubi D. Johannis pater
optime et amicissime exceptus fuerat Regis Edouardi tempore. Si quid
potero nummorum concedere, libenter impertiam. Sed quia friget caritas
in hac mundi senecta, et Galli multi subinde ad nos convolant cum familiis,
et nostri homines putant Helvetios spectandi causa peregrinari voluntarie,
non autem religionis ergo exulare necessario, idcirco hactenus pejus et
malignius illis contributum est. Itaque te rogo, ut patrocinio tuo illos
adjuves, et diligenter causam ipsorum agas, quo salarium promissum primo
quoque tempore perferendum curetur. Boni sane et studiosi mihi viden-
tur; et licet adhuc nostris ignoti sint propter Rodolphi eum D. comite
morantis absentiam, tamen ubi innotuerint, magis ac magis se' insinuabunt,
et hominum studia ac voluntates conciliabunt.

Nos ut quimus, [ut] aiunt. Domi pacata onmia: non aperto Marte,
sed cuniculis, papa nos oppugnat, bullis, libellis famosis, clandestinis ma-
chinationibus. Gallus quiescit, nec ulla belli scintilla erumpit: quin et in
Flandria flammae illae omnes restinctae sunt, consopito J ohanne Austriaco,
vel potius peste sublato. Periculum vero est, ne ipsi inter se commissi, et
bello sive dissidio intestino distracti, in sua viscera irruant. Quid enim
non efficiet factionum faecula 'l D. J esus malignitatem istorum temporum
novissimorum bonitate sua temperet!

Salutat te et D. Christopli. Frosclioverum Garbrandus Hollandus,
bibliopola Oxoniensis. D. Colus hodie abest. D. Westphalingus jussit
me D. J ulio dicere salutem, quod et ego quoque meo nomine facio, vobis
omnibus onmia faustissima comprecans. Spero D. Lavaterum optime
valere. Pergite vestris conatibus piis rem literariam et negotium religionis
promovere, ut 1100 00000 seculo per vos homines magis ac magis illustrati,
divinae veritatis lucem aspiciant Dei beneficio ac multi,¹ quem iterum atque
iterum oro tuam pietatem una cum tuis omnibus et ecclesia Tigurina‚
Anglorum quondam hospitio, diu tibi ac nobis florentem conservare. Rap-
tim. Omnian, Decembr. 17, 1578. Vale, vir doctissime.

Tui observantissimus,

LAUR. HUMFREDUS.

[ι εἰς msa]

[20111111 terrens]

