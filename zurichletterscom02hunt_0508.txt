194 moninus coxus AD RODOLPHUM GUALTERUM. [EPIST.

EPISTOLA CXXXIII.

RICARDUS COXUS AD RODOLPHUM GUALTERUM.

UT exhilaratus eram tuis literis et libro ad me misso post superiores
nundinas Francfordianas‚ ita vehementer doleo, mi Gualtere, turbatam
esse aliquam Germaniae partem nonnullorum importunis dissensionibus,
quarum auctor Deus non est, sed malignus ille, qui ministris suis periculose
abutitur ad viros principes erroribus involvendum, et ad ecclesiam pertur-
bandam, atque pietatis hostes ad iniquitatem animandum.

De Cantuariensi bene speramus. Nonnihil offensa fuit in Cantuariensi
Regina nostra alioqui clementissima. Serio animadvertit ipsa in papistas
et contentiosos. Vult omnia secundum ordinem et decorum fieri. Con-
silarios habet doctos et prudentes et pietatis studiosos. Non tamen
admittuntur hactenus in sacrum illum coetum verbi ministri.

De Hibernia quod scribis, (qua quidem abuti solet antichristus Romanus,
sed frustra) si quid tumultus exoritur, aut per milites nostros, ibi perpetuo
manentes, aut (si quando res ita postulat) per justum exereitum facile
reprimitur. Nuper vero vir et nobilissimus et sanctae religionis studio
deditus, et Hibernorum malleus gravissimus, non sine multorum dolore,
comes scilicet Essexiensis, morbo extinctus est.

ingenti perfundor gaudio, quod Deus incredibili sua providentia Gene-
venses ab hostibus Satanae liberavit. Hoc est Domino turri fortissimae
confidere; hoo est Dei gloriae sollicite adhaerere, atque pro ea animam
ponere. Haec fides et pia unanimitas hostes licet acerrimos superat et
profligat. Ecce quam bonum et quam jucundum habitare fratres in unum!
Adest apud nos jam nunc dux Cassimerus, magnae fortitudinis et fidei vir:
adest, inquam, non sine magni exspectatione boni. Dominus J esus te cum
sanctissimo tuo grege protegat et a papisticis hostibus, et ab his qui
exierunt a nobis, cum tamen non essent ex nobis!

Sed Julii nostri non omnino ero immemor. Mitto ad te quinque
nostratis nummi libras. Tres partes tibi sume, duas vero a te recipiat
Julius. (28 Febr. 1579.)

Tuae pietatis et tuae sanctae functionis studiosissimus,

RICARDUS COXUS,

Eliensis episcopus.
mscmprm.
It‘mssmio eeclesice Tigurinaepast01·i ‚
Rodolplzo Gualtem, amico meo
spectatissimo.

