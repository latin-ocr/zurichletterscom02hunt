cxxxlv.] enwmus smnus An nonorrnoM coAL'rEnUM. 195

EPISTOLA CXXXIV.

 

EDWINUS SANDUS AD RODOLPHUM GUALTERUM.

UNo ac eodem scre temporis articulo duas a tc, doctissime vir mul-
tisque nominibus honorande, literas accepi, easque biennio pene post-
quam mitterentur, inscriptionis credo errore. Nam cum Londinensem
episcopum illa peteret, tres jam anni sunt elapsi a mea in archiepis-
copatum Eboracensem commigratione: quaerentes ergo me Londini,
serius ad regni boreales plagas literae tuae. pervenerunt. Nunc autem
scriptis cum cupiam respondere tuis, haec sunt potissimum, quorum te
velim certiorem fieri, me et memorem esse tui in me amoris, ct amicum
tibi fratremque fidelem constanter permanere.

Non me fugit devenisse nos in eam temporum conditionem, quae
res novas in dics parturiat; quarum aliquas tua cognitione dignas man-
darem literis, nisi hujus aetatis infortunio multa viderem scripta sobrie,
cogitata pie, partim amissa, partim intercepta, grande periculum suis
auctoribus creare: ne autem nihil referam, haec habeas. Nuptiarum
foedus, quo majestas regia cum fratre Galli copuletur, agitatur. Quid
tandem aliquando fiet, quemque res nostrae finem sortientur, vix est
qui intelligat. Deum optimum maximum precamur, nobis ut perstare
dignetur propitius. Religionis christianae floret ac viget apud nos pu-
ritas, ncc ullis Satanae machinis vel everti vel contaminari potest. Licet
enim noVOS‚ quos appellamus, puritanos auctoritatem omnem concul-
cantes, veteranos pontificios clanculum in angulis suis mysteria cele-
brantes, profanos diagonistas cultum verum divinum irridentes, penitus
ab ecclesia non valemus depellere, quominus et mentium et nominum
insignis appareat varietas; is tamen est vere fidelium ct numerus et
dignitas, quae et multitudine et splendore longe multumque reliquos
omnes antecellat; spesque nos alit optima, eum qui coepit in nobis bonum
opus, illud ipsum perfecturum in diem Domini Jesu. Archiepiscopus
Cantuariensis, Edmundus GrindalluS, qui et Londincnsem ct Eboracen-
sem ante me regebat ccclesias, regiae voluntati non ab omni parte
respondens, aedium tantum suarum, e quibus egredi non debet, fruitur
libertate; eam autem brevi plene restitutum iri et speramus et credimus.
D. Horn, episcopus wintoniensis, vitam cum morte commutavit, nee-
dum est ullus sedis illius antistes renunciatus

Hibernia seditiosis rebellium vexatur tumultibus. Duces autem ad
eos compescendos et designati sunt, et conscripti milites, Res bene se
habent protestantium Flandrorum; nuperrime enim damnum maximum
passi sunt male contenti papistte, qui illorum et vitis et fortunis insidi—
antur, nec procul ab extrema rerum suarum in illis regionibus omnium

abesse putantur amissione.

