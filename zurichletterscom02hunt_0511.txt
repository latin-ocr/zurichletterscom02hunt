cxxxv] ELIZABETHA RefflNA An Taesoacm cANroNsss HELVETIAE. 197

Angfiae, majoribus nostris, cum spectabili gente vestra intercessit, ne
salutis privatae vestrae negligentes sitis.

Sic enim P. V. existimare convenit, in obsidione Genevensium peti
obsidionem vestrarum cujusque civitatum3 in excidio illius urbis verti
internecionem omnium vestrum. Periculum faciatis licet ex iis, quoe
in nosmet regnaque nostra, quaeque jam nunc in florentissimum Galliae
regnum idem rex molitur, praeter impotentem dominandi libidinem ; cum
nihil subsit aut subesse queat, quod ab armis movendis et consociandis,
per omnes fere orbis nostri occidentalis partes, nullam ipsi requiem neque
diurnam neque nocturnam impartiat. Quae tamen arma frustra inter
nos consociabit, atque in nos frustra movebit, si junctis animis, pro fide
inter vos data acceptaque, non dissui vestras amicitias et conj unctiones pa-
tiamini. In hoc enim uno posita sunt tum quorumcunque hostium maxima
praesidia armorumque momenta, tum justarum quarumcunque defensi-
onum fortissima propugnacula munimentaque. Ac in utramque partem
tantarum virium cum sit hoc unum caput, omnesque ingenii sui nervos
huc intendant, qui vinci se cupidine regnandi patiuntur3 cautis vos animis
esse oportet, qui istius beneficio multos jam annos in libertate vivitis,
in quam majores vestri sua virtute vindicarunt vos, quam vobis supra
modum invident superbi dominatores. Ea si inperpetuum frui, posterisque
vestris tanquam haereditariam transmittere mavultis, quam servorum more
in illiberali servitute vivere, cavendus est vobis hic primus impetus, nec
aures accommodandae captiosis illecebris, memores, multo plures vul—
peculae fraude deceptos quam armis devinctos concidisse. Certumque
habetote, ut antiquorum foederum fucus, diuturnae amicitiae simulacrum,
officiorum in speciem oblatus usus obtendi queat; nullas tamen esse.
pejores et magis capitales inimicitias, quam quae latent in simulatione
officii.

Ac si licet in opinione hominum modica res et minoris momenti
civitas Genevensium, uti Corinthus quondam apud Achaeos, et Chalcis
apud Euboeos, et Demetrias apud Thessalos; tamen, ut illae totius Grae-
ciue, sic Genevenses ab Hispano Sabaudo subacti, verendum est, ne uni-
versae foederatae gentis vestroe compedes futuri sint. Naturam loci,
spiritus et animos hostis, ipsius potentiam magnitudine sua laborantem,
cum angustis vestris rebus comparate. Qui S. R. F. majestati invidet,
qui contra Belgarum supra viginti jam annos dimicat libertates, qui
Galliae regno insidiatur, qui diadematis nostri siti conficitur, eum cre-
dibile est non eversis antiquis juribus vestris, legibuS, libertate quie-
turum? Quod quo vobis funestius et nobis tristius spectaculum foret,
eo vos etiam atque etiam monemus rogamusque, sitis in eam rem ne
eveniat providi intentique, ut de dignitate vestra pristina libertateque
conservata vobis invicem gratulantes, amicis vestris solatio, vicinis
praesidio, posteris aeterno emolumento esse queatis. In lianc arenam]

